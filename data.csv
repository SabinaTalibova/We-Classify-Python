"Bakı metrosu yeni qatarlar alırRusiyanın “Metrovaqonmaş” MMC şirkəti “81-765/766” modelli iki beşvaqonlu qatarın Bakıya tədarükü ilə bağlı müqavilə imzalayıb.
Oxu.Az xəbər verir ki, bu barədə şirkətin daxil olduğu “Transmaşholdinq” (TMH) bildiriblər.
“Hər qatarda iki baş və üç mühərrikli aralıq vaqon var. Vaqonların hesablanmış xidmət müddəti 31 il təşkil edir”, - deyə, məlumatda bildirilir. İlk qatarların mart ayında Bakıya gətiriləcəyi gözlənilir, müqavilə 2018-ci il ərzində icra olunmalıdır.
Qeyd edək ki, bu qatarlar əvvəlki modellərlə müqayisədə birbaşa qapı keçidlərinə, həmçinin qapıların bağlanılması və açılması üçün yeni işıq bildiriş sisteminə, səsboğucu qurğularla təchiz edilmiş təkərlərə, kondisioner, ventilyasiya və havanın zərərsizləşdirilməsi sisteminə malikdir.
Sonuncu dəfə Azərbaycana yeni metro qatarları 2015-ci ildə gətirilib. Həmin vaxt “Metrovaqonmaş” Fransanın Alstom şikrəti ilə birlikdə birbaşa keçidli vaqonlara malik üç qatarı Bakı metrosuna təqdim etmişdi.
www.oxu.az
"
"“Azmeat” brendi ərəb ölkələrinin bazarını fəth etməyi planlaşdırır18-22 fevral tarixlərində Dubayda 23-cü “Gulfood-2018” beynəlxalq sərgisi keçirilir.
Oxu.Az xəbər verir ki, bu il dünyada qida sənayesi və içki istehsalı üzrə ən böyük və nüfuzlu sərgidə Azərbaycanın “Azmeat Production” şirkəti də iştirak edir.
Azmeat şirkətinin əsas fəaliyyət istiqaməti bütün gigiyenik standartlara cavab verən halal ət məhsullarının istehsalıdır. Bu məhsullara isə müsəlman ölkələri, xüsusilə də Yaxın Şərq ölkələrində böyük tələbat var.

“Şirkətimiz halal ət məhsullarının istehsalı ilə məşğuldur və artıq bu gün ət məmulatlarını İrana ixrac edirik, bunun üçün İran Baytarlıq Təşkilatı tərəfindən müvafiq lisenziya almışıq. 
Gulfood-2018 sərgisində “Azmeat” ziyarətçilərə məhsulları haqqında kataloqlarla tanış olmağı təklif edir. Məqsədimiz “Made in Azerbaijan” brendi altında Birləşmiş Ərəb Əmirlikləri və digər ərəb ölkələrinə ət məhsullarını ixrac etməkdir.
Bu məqsədlə “Azmeat” sərgi çərçivəsində BƏƏ-nin Standartlaşdırma və Metrologiya Xidməti və Ətraf Mühit Nazirliyi ilə görüşlər keçirir. Biz, BƏƏ bazarına ət məhsullarının ixracına dair lisenziya almağı nəzərdə tuturuq”, - deyə, şirkətdən bildiriblər. 
Qeyd edək ki, illik “Gulfood” sərgisi dünyada, o cümlədən Fars körfəzi və Yaxın Şərq regionda ən böyük ixtisaslaşmış sərgidir. “Gulfood”a xüsusilə də region ölkələri arasında böyük maraq var, çünki körfəz ölkələrində qida məhsullarının 95%-dən çoxu idxal olunur və bu, sərgini mühüm tədbirə çevirir.

Hər il sərgidə dünyanın 120 ölkəsindən 5000-dən artıq şirkət və 170 ölkədən 95000-dən artıq ziyarətçi iştirak edir.
50-dən çox ölkədən halal məhsul istehsalı üzrə ixtisaslaşmış şirkətlərin yüzlərlə mütəxəssisi sərgi içində ən böyük sərgi - “Halal World Food”da – dünyada ən böyük halal məhsul sərgisində iştirak edirlər.
www.oxu.az
"
"Heydər Əsədov soğanın bahalaşmasından danışdıSoğanın maya dəyəri 32-35 qəpiyə başa gəlir.
Oxu.Az APA-ya istinadən xəbər verir ki, bunu kənd təsərrüfatı naziri Heydər Əsədov bildirib.
“Əgər müəssisənin ərazidən topdan satış qiymətlərini götürsək, 35 qəpiyə başa gələn soğan 45 qəpiyə satılmalıdır ki, bu, fermerin gəlir əldə etməsinə şərait yaratsın. Bundan sonrakı mərhələdə müəssisənin topdan satış qiymətləri, onu daşıyanlar, qablaşdıranlar və s. haradasa üzərinə müəyyən marjalar əlavə edir. Bazarlarda yer almaq, saxlamaq yerindən asılı olaraq, haradasa 35 qəpiklik soğan 60, 65, 70 qəpiyə çıxır”, - deyə nazir bildirib.
H. Əsədov deyib ki, bu gün də soğanın pərakəndə satış qiyməti bu civardadır: 
“Bundan öncə, hətta devalvasiyadan əvvəl soğanın qiyməti 70 qəpikdən baha olub. Bu gün soğan özünün real qiymətini alıb. Belə olmasa, soğan istehsalçılarının növbəti illərdə bu məhsula diqqət yetirməməsi deməkdir. Bu halda, bizim ixracımız şübhə altına alınır. Bugünkü qiyməti normal qiymət hesab edirəm, inanmıram ki, qiymətdə dəyişikliklər baş versin”,- deyə nazir vurğulayıb.
www.oxu.az
"
"Azərbaycan buğda idxalını azaldıbAzərbaycan ötən il 1,2 milyon ton buğda idxal edib. Bu, 2016-cı ildə qeydə alınan göstəricidən 25 faiz azdır.
Oxu.Az-ın Trend-ə istinadən məlumatına görə, bunu kənd təsərrüfatı naziri Heydər Əsədov Kənd Təsərrüfatı Nazirliyinin kollegiya iclasında bildirib.
“Ötən il ölkədə taxılçılıq sahəsində müəyyən uğurlar əldə edilib. Nəticədə biz 2017-ci ildə 1,2 milyon ton buğda idxal etdik. 2016-cı ilə bu rəqəm 1,6 milyon tona bərabər idi. Ümumilikdə ötən il buğdanın idxalına 227 milyon dollar xərclənib. İdxal olunan buğda ölkədə istehlakın 37 faizini təşkil edib”, - deyə nazir bildirib.
H.Əsədov onu da əlavə edib ki, Azərbaycan bu il taxılyığma texnikası alacaq: 
“Bizim taxılyığma kombaynlarının tədarükü ilə bağlı müqaviləmiz var. Onların tədarükü apreldən başlayacaq. Bu il biz 190 ədəd kombayn almağı planlaşdırırıq”.
www.oxu.az
"
"“DəmirBank”ın əmanətçilərinə kompensasiya ödənilibƏmanətlərin Sığortalanması Fondu ləğv prosesində olan “DəmirBank” ASC-də qorunan əmanətlər üzrə kompensasiyaların ödənilməsini davam edir və 17 fevral 2018-ci il tarixinə əmanətçilərə nağdsız qaydada 38 mln. manatdan artıq kompensasiya ödəyib.
Fonddan Oxu.Az-a verilən məlumata görə, Azərbaycan iqtisadiyyatında nağdsız dövriyyənin həcminin yüksəldilməsi və ödəniş kartları bazarının inkişaf etdirilməsi istiqamətində həyata keçirilən islahatları nəzərə alaraq, ləğv prosesində olan “DəmirBank” ASC-də qorunan əmanətlər üzrə kompensasiyalar ilk dəfə olaraq nağdsız qaydada “Kapital Bank” ASC-nin adlı debet kartları və “Xəzri” sürətli pul köçürmə sistemi vasitəsilə ödənilir.
“Bu addım ödəniş prosesinin şəffaf keçirilməsinin bariz nümunəsidir və qorunan əmanətçilər tərəfindən rəğbətlə qarşılanır. Kompensasiyaların ödənilməsi “KapitalBank” ASC-nin 26 filialında aparılır. Kompensasiyaların ödənilməsi prosesi 1 fevral tarixindən başlanılıb və qorunan əmanətçilər kompensasiyaların ödənilməsi üçün 1 (bir) il müddətində müraciət edə bilərlər”, - deyə məlumatda vurğulanıb.
www.oxu.az
"
"Azərbaycanın xarici dövlət borcunun artmasının səbəbi açıqlandı – RƏSMİMaliyyə Nazirliyi Azərbaycan Respublikasının xarici dövlət borcunun illik müqayisədə dörd milyard manat artmasının səbəbini açıqlayıb.
Oxu.Az xəbər verir ki, “APA-Economics”in sorğusuna cavab olaraq Maliyyə Nazirliyinin mətbuat katibi Mayis Piriyev bildirib ki, əvvəlcədən də bəyan olunduğu kimi, “Azərbaycan Beynəlxalq Bankı”nın (ABB) sağlamlaşdırılmasına yönəlmiş tədbirlərin tərkib hissəsi kimi ötən ilin sentyabr ayında ABB-nın xarici öhdəliklərinin könüllü restrukturizasiyası planı qəbul edilib və bu plan bankın kreditorlarının mütləq əksəriyyəti tərəfindən dəstəklənib.
Onun sözlərinə görə, həmin plana uyğun olaraq “Beynəlxalq Bank”ın xarici kreditorlar qarşısında olan xarici valyutadakı borcunu dövlət öz üzərinə götürüb ki, bu da xarici dövlət borcunun 30%-dən çox artmasına gətirib-çıxarıb.
“Ötən il bu məsələ ilə bağlı dəfələrlə həm Maliyyə Nazirliyi, həm də “Azərbaycan Beynəlxalq Bankı” tərəfindən mətbuata geniş məlumatlar verilib.
Ona görə də xarici dövlət borcunda baş verən bu artımın bilərəkdən və ya bilməyərəkdən yeni və gözlənilməz bir xəbər kimi təqdim olunması, ayrı-ayrı iqtisadçılar tərəfindən müxtəlif cür yozulması təəccüblüdür və başadüşülən deyil”, - deyə nazirlik rəsmisi vurğulayıb.
www.oxu.az
"
"Rövnəq Abdullayev: Təbii qazın Avropaya nəql olunmasına bir addım qalıbSOCAR-ın prezidenti Rövnəq Abdullayev şirkətin ötənilki nailiyyətləri və builki hədəfləri, “Cənub Qaz Dəhlizi” layihəsinin uğurları və əhəmiyyəti barədə AZƏRTAC-ın müxbirinin suallarını cavablandırıb.
Oxu.Az həmin müsahibəni təqdim edir:
– Ötən il SOCAR-ın əsas nailiyyətləri nədən ibarət olub və 2018-ci ildən gözləntiləriniz nədir?
– 2017-ci ildə strateji hədəflərimizin çoxunu həyata keçirməyə nail olduq. Bu baxımdan, “Azəri-Çıraq-Günəşli” (AÇG) yataqlar blokunun işlənilməsinə dair yeni müqavilənin imzalanması Azərbaycan üçün böyük əhəmiyyət kəsb edir.
Yeni müqaviləyə əsasən, beynəlxalq tərəfdaş şirkətlər Azərbaycan Respublikası Dövlət Neft Fonduna (ARDNF) 3,6 milyard dollar həcmində bonus ödəyəcək, SOCAR-ın AÇG-dəki iştirak payı isə 11,65 faizdən 25 faizə qaldırılacaq. Beynəlxalq tərəfdaş şirkətlərin investisiyalarından asılı olmayaraq, Azərbaycana çatacaq mənfəət neftinin səviyyəsi 75 faiz təşkil edəcək.
Beləliklə, ölkənin ümumi mənfəət göstəricisi 89,1 faiz təşkil edəcək ki, bu da gələcəkdə yeni strateji layihələrə başlamağa zəmin yaradacaq.
Ötən il SOCAR tərəfdaş şirkətlərlə birlikdə 177 quyunun istismara verilməsini həyata keçirib. Şirkətin öz quyu fonduna isə 80 yeni quyu əlavə edilib. 2016-cı ilin sonlarında “Ümid” yatağında bir, ötən il “Bulla-dəniz” yatağında isə daha iki yüksəktəzyiqli və yüksəkhərarətli quyunun qazılmasına nail olduq. Bu quyular 6 min metrdən artıq dərinlikdə qazılıb.
Biznes portfelimizin davamlı şaxələndirilməsi və beynəlxalq neft bazarında payımızın artırılması ən çox diqqət çəkən nailiyyətlərimizdəndir.
SOCAR-ın ticarət qolu olan “SOCAR Trading” şirkəti Azərbaycan xam neftindən əlavə, üçüncü tərəflərin xam neft və neft məhsullarının satışını həyata keçirir ki, bu da ötən il xam neft və neft məhsullarının ticarət dövriyyəsinin həcmini 108 milyon tona çatdırmağa imkan yaradıb.
Nəzərə almaq lazımdır ki, həmin həcmin 86 milyon tonunu üçüncü tərəflərin xam neft və neft məhsulları təşkil edib. Beləliklə, “SOCAR Trading” şirkəti xam neft və neft məhsullarının ümumi ticarət həcmini iki dəfədən çox, üçüncü tərəflərin məhsullarının satış həcmini isə üç dəfəyə qədər artırıb.
Bu, şirkətin 10 illik yubileyi ərəfəsində qazandığı böyük uğurdur. Bu nailiyyət, əsas etibarilə, “SOCAR Trading” şirkətinin Çin və Hyustonda ofislərinin genişləndirilməsi və “Ağır dizel yanacağı” kateqoriyası üzrə bazar payının artırılması sayəsində mümkün olub.
Eyni zamanda, böyük qürur hissi ilə qeyd etmək istərdik ki, bu il SOCAR-ın strateji əhəmiyyətə malik 6 layihəsi – Türkiyədə TANAP, “Star” neft emalı zavodu, Gürcüstan və Azərbaycanda isə “Şahdəniz-2”, Cənubi Qafqaz Boru Kəmərinin Genişləndirilməsi, “SOCAR Polymer” və “SOCAR Karbamid” zavodlarının inşası başa çatacaq və layihələr çərçivəsində istismara başlanılacaq.
Bu, iqtisadiyyatın şaxələndirilməsinə töhfə verəcək, xarici valyuta axınını təmin edərək, minlərlə yeni iş yeri yaradacaq, Azərbaycanın və regionun iqtisadi inkişafına təkan verəcək.
– Azərbaycanda təbii qaza olan tələbat artmaqda davam edir. “Cənub Qaz Dəhlizi” layihəsinin təşəbbüskarı kimi, Azərbaycan gələcəkdə ölkənin artan təbii qaz tələbatını ödəməyə və Avropanın enerji təchizatı təhlükəsizliyinin təmin olunması öhdəliyini tam şəkildə yerinə yetirməyə müvəffəq olacaqmı?
– Azərbaycanın təsdiq olunmuş qaz ehtiyatları 2,6 trilyon kubmetrdir. Dünyanın ən böyük qaz-kondensat yataqlarından biri, ərazi etibarilə Nyu-Yorkun Manhattan rayonunun ərazisinə bərabər olan “Şahdəniz” yatağı yerli və xarici bazarlara qaz təchizatını təmin edir.
Yataqdan çıxarılan qaz həcminin müəyyən hissəsi zəmanət əsasında daxili bazar üçün nəzərdə tutulur. Bununla yanaşı, yatağın istismarının ikinci mərhələsində ildə əlavə 16 milyard kubmetr qazın hasil edilməsi planlaşdırılır. Bu həcmlər 2018-ci ildən başlayaraq, Cənub Qaz Dəhlizinə yönəldiləcək.
“Şahdəniz” yatağından başqa, “Abşeron”, “Ümid”, “Qarabağ” yataqları, “Babək” perspektiv strukturu kimi digər sahələrimiz var. Bu sahələr həm enerji mənbəyi, həm də Azərbaycanda inkişaf edən emal sənayesi üçün xammal kimi, daxili bazarın artan tələbatını əlavə qaz həcmləri ilə təmin edəcək.
Şirkətin gələcək illər üçün əsas inkişaf istiqamətləri emal və kimya sahələri olacaq. Xüsusilə, plastik istehlak malları və gübrə istehsalı üçün polimer və karbamid istehsalını artırmağı planlaşdırırıq.
Hazırda biz yeni neft və qaz yataqlarının işlənilməsi ilə məşğuluq və onların əsasən 2020-2021-ci illərdə istismara veriləcəyi gözlənilir. Nəticə etibarilə, gələcəkdə təbii qaz hasilatını daha da artırmağa nail olacağıq ki, bu da öz növbəsində emal sənayesinin inkişafı ilə əlaqədar artan yerli təbii qaz tələbatının ödənilməsinə imkan yaradacaq, eləcə də Avropanın enerji təchizatına davamlı töhfələr verməyə xidmət edəcək.
“Abşeron” yatağı SOCAR və Fransanın “Total” şirkəti tərəfindən birgə işlənəcək. SOCAR “Ümid” və digər strukturların işlənməsinə dair perspektiv əməkdaşlıq üçün danışıqlar aparmağa hazırdır.
Azərbaycan neft-qaz sənayesi zəngin tarixi ənənələrə malikdir və enerji resurslarımızı inkişaf etdirmək üçün bizim kifayət qədər texniki və maliyyə imkanlarımız var.
Əslində, hökumət artıq “Ümid” təbii qaz yatağının işlənməsi üçün maliyyə vəsaiti ayırıb. Buna görə də SOCAR ölkədə neft və qaz ehtiyatlarının işlənilməsi üçün heç bir xarici tərəfdaşdan asılı deyil.
Lakin dövlət şirkəti olaraq, biz mövcud vəsaitlərin bir hissəsinin qənaət olunmasına, onların təhsil və səhiyyə kimi digər iqtisadi-sosial sahələrə yönəldilməsinə üstünlük veririk.
Bu baxımdan, potensial tərəfdaşların qarşılıqlı fayda əsasında layihələrimizə investisiya qoymaq və cəlb olunmaq istəyini alqışlayırıq.
– Avropa İnvestisiya Bankı “Trans-Adriatik” boru kəməri (TAP) layihəsinə 1,5 milyard avro məbləğində kredit ayrılmasını təsdiqləyib. Bu isə layihənin vaxtında yerinə yetirilməsi baxımından vacibdir. İndiyədək Cənub Qaz Dəhlizinin hər bir komponentinə nə qədər investisiya yatırmısınız və TANAP boru kəməri vasitəsilə Türkiyəyə ilk kommersiya qazının çatdırılmasını nə vaxta planlaşdırırsınız?
– Azərbaycanın zəngin təbii qaz ehtiyatlarını reallaşdırmaq üçün müxtəlif imkanlar mövcud idi. Lakin biz Avropaya ixrac kəmərinin tikilməsinə üstünlük verdik. Müxtəlif ölkələrin qanunvericiliyinə əsaslanan, müxtəlif qitələrdə həyata keçirilən bir meqalayihə nə qədər mürəkkəb olsa da, Azərbaycan Cənub Qaz Dəhlizinə öncüllük edib.
Hazırda Xəzər dənizindən təbii qazın Avropaya nəql olunmasına sadəcə bir addım qalıb. Biz də avropalı tərəfdaşlarımızla dayanıqlı əməkdaşlıq qurmağın intizarındayıq. Avropa İnvestisiya Bankının TAP-a birbaşa maliyyə töhfəsi Avropanın enerji təhlükəsizliyi baxımından Cənub Qaz Dəhlizinin əhəmiyyətini bir daha göstərir.
İndiyədək qoyulan birgə sərmayənin ümumi həcmi 29,7 milyard ABŞ dollarıdır. Azərbaycan “Cənub Qaz Dəhlizi” QSC-nin timsalında bu günə qədər dəhlizin dəyər zəncirinə daxil olan dörd layihədə iştirak payının maliyyələşdirilməsinə 8,7 milyard dollar həcmində investisiya yatırıb.
İşlər qrafikə uyğun davam edir və layihə nəzərdə tutulan vaxtda tamamlanacaq. Artıq Cənubi Qaz Dəhlizinin Azərbaycan, Gürcüstan və Türkiyədəki hissələrinin istismarına başlamaqdayıq. Türkiyəyə kommersiya məqsədilə ilk təbii qaz həcmlərinin 2018-ci ilin ortalarında çatdırılması nəzərdə tutulur.
www.oxu.az
"
"“AzeriLight” bir dollara yaxın bahalaşıbAzərbaycan neftinin qiyməti bahalaşmaqda davam edir.
Oxu.Az xəbər verir ki, “AzeriLight” markalı neftin 1 barelinin dəyəri  0,94 dollar və ya 1,44% artaraq 66,21 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
www.oxu.az
"
"Neftin qiyməti bahalaşıbFevralın 17-də dünya bazarlarında neftin qiyməti bahalaşıb.
Bu barədə Oxu.Az London və Nyu-York birjalarında keçirilən hərracların nəticələrinə istinadən xəbər verir.
Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,34 dollar və ya 0,55% artaraq 61,68 dollar təşkil edib.
ICE London qitələrarası birjasında Brent markalı neftin 1 bareli isə 0,51 dollar və ya 0,79% bahalaşaraq 64,84 dollara satılıb.
www.oxu.az
"
"Təqaüdlərin təyin edilməsində yeni qayda Nazirlər Kabineti  “Sosial müavinətlərin, təqaüdlərin və kompensasiyaların təyin olunması üçün təqdim edilən sənədlərin rəsmiləşdirilməsi, baxılması və saxlanılması Qaydaları""nda dəyişikliklər edib.
Oxu.Az-ın məlumatına görə, dəyişikliyə əsasən bu Qaydalar sosial müavinətlərin, təqaüdlərin və kompensasiyaların təyin olunması üçün təqdim edilən sənədlərlə bərabər bundan sonra sənədlərin rəsmiləşdirilməsi, baxılması və saxlanılmasını da əhatə edəcək.
Bununla əlaqədar Qaydaların da adı dəyişdirilib və “Sosial müavinətlərin, təqaüdlərin və kompensasiyaların təyin olunması üçün təqdim edilən sənədlərin və məlumatların rəsmiləşdirilməsi, baxılması və saxlanılması Qaydaları"" adlandırılıb. Aylıq müavinətin, təqaüdün və kompensasiyanın təyin edilməsi üçün müraciət etmiş şəxslər və onların ailə üzvləri haqqında tələb olunan sənəd və məlumatların Əmək və Əhalinin Sosial Müdafiəsi Nazirliyi tərəfindən elektron formada əldə edilməsi məqsədi ilə Daxili İşlər Nazirliyi,  Ədliyyə Nazirliyi, Təhsil Nazirliyi və Səfərbərlik və Hərbi Xidmətə Çağırış üzrə Dövlət Xidmətinin informasiya ehtiyatlarından və sistemlərindən istifadə olunacaq.
A.M.
www.oxu.az
"
"“Cənub Qaz Dəhlizi” layihəsinə 30 milyard dollar xərclənib“Cənub Qaz Dəhlizi” layihəsinə indiyədək qoyulan birgə sərmayənin ümumi həcmi 29,7 milyard dollardır.
Oxu.Az-ın məlumatına görə, bu barədə Azərtac-a SOCAR-ın prezidenti Rövnəq Abdullayev deyib.
R.Abdullayev qeyd edib ki, indiyədək layihəyə qoyulan birgə sərmayənin ümumi həcmi 29,7 milyard dollardır. Azərbaycan “Cənub Qaz Dəhlizi” QSC-nin timsalında bu günə qədər dəhlizin dəyər zəncirinə daxil olan 4 layihədə iştirak payının maliyyələşdirilməsinə 8,7 milyard dollar həcmində investisiya yatırıb.
İşlər qrafikə uyğun davam edir və layihə nəzərdə tutulan vaxtda tamamlanacaq. Artıq Cənubi Qaz Dəhlizinin Azərbaycan, Gürcüstan və Türkiyədəki hissələrinin istismarına başlamaqdayıq. Türkiyəyə kommersiya məqsədilə ilk təbii qaz həcmlərinin 2018-ci ilin ortalarında çatdırılması nəzərdə tutulur.
“Azərbaycanın zəngin təbii qaz ehtiyatlarını reallaşdırmaq üçün müxtəlif imkanlar mövcud idi. Lakin biz Avropaya ixrac kəmərinin tikilməsinə üstünlük verdik. Müxtəlif ölkələrin qanunvericiliyinə əsaslanan, müxtəlif qitələrdə həyata keçirilən bir meqa-layihə nə qədər mürəkkəb olsa da, Azərbaycan Cənub Qaz Dəhlizinə öncüllük edib. Hazırda Xəzər dənizindən təbii qazın Avropaya nəql olunmasına sadəcə bir addım qalıb. Biz də avropalı tərəfdaşlarımızla dayanıqlı əməkdaşlıq qurmağın intizarındayıq. Avropa İnvestisiya Bankının TAP-a birbaşa maliyyə töhfəsi Avropanın enerji təhlükəsizliyi baxımından Cənub Qaz Dəhlizinin əhəmiyyətini bir daha göstərir”, - deyə SOCAR-ın prezidenti bildirib.

A.M.
www.oxu.az
 
"
"İcbari tibbi sığortanın coğrafiyası genişlənirPrezident İlham Əliyev İcbari tibbi sığortanın tətbiqinə dair pilot layihənin genişləndirilməsi və “Mingəçevir şəhərinin və Yevlax rayonunun inzibati ərazilərində icbari tibbi sığortanın tətbiqinə dair pilot layihənin həyata keçirilməsi ilə bağlı tədbirlər haqqında” Fərmanda dəyişikliklər edilməsi barədə fərman imzalayıb.
Oxu.Az xəbər verir ki, fərmana əsasən, İcbari tibbi sığortanın tətbiqi pilot layihə olaraq Ağdaş rayonunun inzibati ərazisində həyata keçiriləcək, habelə Mingəçevir şəhərinin və Yevlax rayonunun inzibati ərazilərində davam etdiriləcək.
Fərmanda bildirilir:
1. “Mingəçevir şəhərinin, Yevlax və Ağdaş rayonlarının inzibati ərazilərində icbari tibbi sığortanın tətbiqinə dair pilot layihənin həyata keçirilməsi üzrə tədbirlər planı” təsdiq ediləcək.
2. Mingəçevir şəhərinin, Yevlax və Ağdaş rayonlarının inzibati ərazilərində icbari tibbi sığortanın tətbiqi ilə əlaqədar pilot layihənin həyata keçirilməsi məqsədi ilə “Azərbaycan Respublikasının 2018-ci il dövlət büdcəsi haqqında” Azərbaycan Respublikası Qanununun tətbiqi ilə bağlı bir sıra məsələlər barədə” Azərbaycan Respublikası Prezidentinin 2017-ci il 25 dekabr tarixli 1756 nömrəli Fərmanının 1.5.5.10-cu yarımbəndində nəzərdə tutulmuş vəsaitdən 1 560 000.0 manat, 1.14.3.3.9-cu yarımbəndində nəzərdə tutulmuş vəsaitdən 16 760 000.0 manat İcbari Tibbi Sığorta üzrə Dövlət Agentliyinə ayrılıb.
A.M.
www.oxu.az
"
"Sığorta şirkətlərinə nəzarət gücləndiriləcəkMaliyyə Bazarlarına Nəzarət Palatasında (MBNP) sığorta sektorunun cari vəziyyətinin müzakirəsinə dair görüş keçirilib.
Palatadan Oxu.Az-a verilən məlumata görə, görüşdə Palatanın Baş icraçı direktoru İbrahim Alışov, Azərbaycan Sığortaçılar Assosiasiyasının yeni təyin olunmuş sədri Mustafa Abbasbəyli və sığorta şirkətlərinin rəhbərləri iştirak ediblər.
İ. Alışov Assosiasiyanın sədri M. Abbasbəylini sədr vəzifəsinə təyin edilməsi münasibətilə təbrik edib və gələcəkdə hər iki qurumun daha aktiv əməkdaşlığı nəticəsində sığorta sektorunun inkişafına dair əsas hədəflərə nail olunması üçün həyata keçiriləcək tədbirlər barədə danışıb. 
İ. Alışov qeyd edib ki, sığorta sektorunun tənzimlənmə çərçivəsinin təkmilləşdirilməsi və institusional boşluqların aradan qaldırılması, Strateji Yol Xəritəsində nəzərdə tutulan kənd təsərrüfatı sığortası, mikro və müştərək sığorta mexanizmlərinin yaradılması, icbari tibbi sığortanın inkişaf etdirilməsi, ümumilikdə sektorun elektronlaşdırılması və digər istiqamətlər üzrə birgə səylərin artırılması hər iki qurum qarşısında duran əsas prioritet məqsədlərdir. Baş icraçı direktor Assosiasiyanın sədr vəzifəsinə təyinatın həm sektorun, həm də requlyatorun fəaliyyətində effektiv təsir edəcəyinə ümid etdiyini bildirib.
M. Abbasbəyli Palatanın Assosiasiyadan gözləntiləri barədə məlumat verib və yaxın gələcəkdə bu istiqamətdə görülməli olan işlərin planlamasını təqdim edib.
Görüşdə, həmçinin sığorta sektoruna nəzarət çərçivəsinin qiymətləndirilməsinin aparılması, attestasiya və lisenziyalaşdırma üzrə prosedurların təkmilləşdirilməsi və digər mövzular üzrə təkliflər dinlənilib və fikir mübadiləsi aparılıb. Baş icraçı direktor tərəfindən nəzarət mexanizmlərinin gücləndirilməsi və xidmət səviyyəsinin yüksəldilməsi, sağlam, şəffaf sığorta sektorunun formalaşdırılması istiqamətində tövsiyə və tapşırıqlar verilib.
E.Ə.
www.oxu.az
"
"SOCAR istiqrazlarına tələbat kəskin artıb – VİDEOAzərbaycanın qiymətli kağızlar bazarında SOCAR istiqrazlarına tələbat kəskin artıb.
Oxu.Az-ın Report-a istinadən xəbərə görə, bu barədə istiqrazın market-meykeri olan “PSG Kapital” şirkəti məlumat yayıb.
Şirkətdən bildirilir ki, son günlər istiqrazların alışı üçün “PSG Kapital”ın “ASAN 1” və “ASAN 5” xidmət mərkəzlərindəki satış nöqtələrinə müraciətlər çoxalıb. Artım özünü həm müraciətlərin, həm də sifarış edilən istiqrazların sayında göstərir.
“Müraciətlər həm Bakı, həm də respublikanın bölgələrindən daxil olur. SOCAR İstiqrazı almaq istəyənlər arasında yeni müştərilər üstünlük təşkil edirlər. Əvvəlki müştərilər isə istiqraz portfellərini daha da böyütmək üçün təkrar bazardan yeni qiymətli kağızlar alırlar”, - deyə investisiya şirkətindən bildirilib.
Bildirilir ki, istiqraz alıcıları arasında fiziki şəxslər xüsusilə aktivdir.
“SOCAR istiqrazlarının alınması üçün əhalidən gələn müraciətlər xeyli artıb. Vəsaitlərini istiqrazlarda saxlamaq istəyən hüquqi şəxs və şirkətlərdən də müraciətlər daxil olur”.
SOCAR istiqrazlarına tələbatın artması istiqrazların satış göstəricilərində də əksini tapıb. Bu ilin əvvəlindən indiyədək istiqrazlarla əməliyyatların həcmi 10 mln. dolları keçib.
Tələbatın yüksək olmasını göstərən digər məqam təkrar bazarda onun alış-satış qiyməti ilə bağlı baş verən dəyişiklikdir. Belə ki, artıq bir neçə aydır ki, SOCAR İstiqrazları ilə əməliyyatlarda istiqrazın bazar qiyməti onun cari qiymətindən (yəni, əsas vəsait + həmin günədək hesablanmış faiz) daha yüksək olub. Başqa sözlə, alıcılar istiqrazları almaq üçün hesablanmış faizlərdən də artıq vəsait ödəməyə hazırdırlar.
İstiqrazlara tələbatın artması özünü qiymətli kağızın qiymətində də göstərib. Bir neçə gün əvvəl təkrar bazarda SOCAR istiqrazlarının satış qiyməti artaraq 1 006-1 011 dollara yüksəlib. Amma hətta bu qiymətə də istiqraz almaq istəyənlərin sayı böyükdür.
“PSG Kapital”dan bildirilib ki, istiqrazlara tələbatın artması həm qiymətli kağızların xüsusiyyətləri, həm də son günlər baş verən bəzi iqtisadi proseslərlə bağlıdır.
“Son dövrlərdə banklar dollar əmanətlərinin faizlərini həddən artıq aşağı saldıqlarına görə, banklara dollar əmanəti yerləşdirmək sərfəli deyil və SOCAR istiqrazları dollarla olan vəsaitləri yatırmaq üçün ən sərfəli variantdır.
Bəzi banklarda dollar əmanəti üzrə faizlər 1%-dən də aşağı səviyyəyə enib. Bu faizlərlə həmin əmanətin gətirdiyi qazanc, texniki xərclərin ödənilməsinə belə kifayət etmir. Başqa sözlə, bu əmanətlər faktiki olaraq gəlir gətirmir.
Belə vəziyyətdə SOCAR İstiqrazı kimi etibarlı qiymətli kağızın təklif etdiyi illik 5% gəlirlilik olduqca yüksəkdir. Artıq müştərilər də bunu görür və istiqrazların üstünlüyünü qiymətləndirirlər”.
İstiqrazlara tələbatın yüksəlməsinin digər səbəbi əhalinin bu kağızın üstünlükləri barədə məlumatının artmasıdır. Yüksək gəlir, dərhal pula dəyişmək və hissə-hissə satmaq imkanı SOCAR istiqrazlarını müştərilər üçün daha cəlbedici edir. 
“SOCAR-ın geri alma zəmanəti nəticəsində bu istiqrazları dərhal satmaq mümkündür və onların qiyməti heç vaxt nominal qiymətdən aşağı düşmür. Bu - müştərilər üçün böyük üstünlük və stimuldur”, - deyə “PSG Kapital”dan bildirilib.
Bir qədər əvvəl start verilən repo əməliyatları isə SOCAR istiqrazı sahiblərinə öz qiymətli kağızlarını girov qoyaraq, ən aşağı faizlə (illik 3,5%) kredit götürməyə imkan verib. Hazırda istiqraz sahibləri bu imkandan geniş istifadə edirlər.
Xatırladaq ki, ölkədə ən çox alınıb-satılan qiymətli kağız olan SOCAR istiqrazları 2016-cı ilin oktyabrında dövriyyəyə buraxılıb. Nominal qiyməti 1 000 ABŞ dolları olan istiqrazların illik gəlirliliyi 5% və ya hər istiqraza görə ildə 50 dollardır. İstiqrazlar üzrə faizlər 3 aydan bir olmaqla, ildə 4 dəfə ödənilir.
İndiyədək SOCAR istiqrazları üzrə 5 dəfə faiz ödənişi (4 ödəniş 2017-ci ildə, 1 ödəniş 2018-ci ildə) edilib. İstiqraz sahibləri indiyədək bu qiymətli kağızlardan 6,25 mln. dollar gəlir götürüblər. İstiqrazlar üzrə növbəti faiz ödənişi apreldə həyata keçiriəcək.

www.oxu.az
"
"Qari Cons: TANAP iyunda işləyəcəkTrans-Anadolu (TANAP) qaz boru kəməri ilə ilk qaz bu ilin iyunun 30-da göndəriləcək.
Oxu.Az xəbər verir ki, bunu BP şirkətinin Azərbaycan, Gürcüstan və Türkiyə üzrə regional prezidenti Qari Cons bu gün keçirdiyi mətbuat konfransında bildirib.
Onun sözlərinə görə, bu il boru kəməri ilə iki milyard kubmetr qaz göndəriləcək: 
“Növbəti illərdə isə nəql olunan qazın həcmi artırılacaq:
“Şahdəniz-2” platformasından hasilat isə bu ilin ikinci yarısında başlanacaq. Məhz bundan sonra bu qaz da TANAP-a qoşulacaq”.
www.oxu.az
"
" Dolların üç günə olan məzənnəsi açıqlandıAzərbaycan Mərkəzi Bankı (AMB) fevralın 19-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"Türkiyədə işləməsinə icazə verilən azərbaycanlıların sayı açıqlandıTürkiyə Əmək və Sosial Təhlükəsizlik Nazirliyi bu ölkədə işləməsinə icazə verilən xarici vətəndaşların sayını açıqlayıb.
Oxu.Az Türkiyə mətbuatına istinadən xəbər verir ki, Türkiyədə işləməsinə icazə verilən azərbaycanlıların sayı 2449 nəfər təşkil edib.
Nazirliyin açıqlamasına görə, 20 min 970 nəfərlə bu ölkədə işləmək icazəsi alanlar arasında suriyalılar liderdir.
Qeyd edək ki, ötən il Türkiyədə 87 min xarici vətəndaşın işləməsinə və yaşamasına icazə verilib.
www.oxu.az
"
"Azərbaycanda işsizlərin sayı açıqlandı2018-ci il fevral ayının 1-i vəziyyətinə məşğulluq xidməti orqanları tərəfindən ölkə üzrə rəsmi işsiz statusu verilən şəxslərin sayı 37 968 min nəfər olub.
Oxu.Az xəbər verir ki, onların 36,5 faizini qadınlar təşkil edib.
İşsizlik müavinətinin orta məbləği 331,0 manat olub.
Qeyd edək ki, işsizlik statusu verilənlərin 6 572 nəfəri müavinət alır. İşsizlik statusu alanlar Bakı şəhərində üstünlük təşkil edib – 18 856 nəfər. 
L.Ə.
www.oxu.az
"
"İqtisadiyyat Nazirliyi yerli yumurtanı müayinədən keçirdi Bakı şəhər sakinindən İqtisadiyyat Nazirliyinə mağazadan aldığı və yerli istehsal olan yumurtanın qaynadılarkən plastmasabənzər maddənin yarandığı barədə müraciət daxil olub.
Nazirlikdən Oxu.Az-a verilən məlumata görə, bununla bağlı İqtisadiyyat Nazirliyinin İstehlak Mallarının Ekspertizası Mərkəzi tərəfindən yumurtanın alındığı mağazadan nümunələr və nazirliyə müraciət etmiş istehlakçının qaynadılarkən plastmasabənzər maddənin yarandığını bildirdiyi yumurtaların qalan hissəsi götürülərək laborator müayinəsi aparılıb.
Laborator müayinələr nəticəsində yumurtaların keyfiyyətində heç bir nöqsan aşkar edilməyib. Keyfiyyət və təhlükəsizlik göstəricilərinin normalara tam uyğun olduğu müəyyən edilib.
Qaynadılarkən yarandığı iddia edilən plastmasabənzər maddənin isə yumurtaya heç bir aidiyyəti yoxdur.
Qeyd edək ki, ötən illərdə də vətəndaş müraciətləri və monitorinqlər əsasında istehlak bazarından götürülmüş nümunələr üzrə aparılmış laborator müayinələr zamanı da yumurtanın keyfiyyəti ilə bağlı heç bir nöqsan aşkar olunmayıb.
L.Ə.
www.oxu.az
"
"“Şahdəniz 2”də bir faiz iş qalıb2017-ci il “Şahdəniz 2” və “Cənubi Qafqaz Boru” kəmərinin genişləndirilməsi layihələri üçün çox uğurlu olub. Hər iki layihə üzrə çox mühüm tikinti, istismar sınaqları və təhvil vermə işləri görülüb. 
“BP-Azerbaijan” şirkətindən Oxu.Az-a verilən xəbərə görə, hazırda bu layihələr 2018-ci ildə ilk qazın əldə edilməsi qrafikinin istirmara verilmə mərhələsinə daxil olmaqdadır.
“Şahdəniz 2” layihəsi üzrə ilk qazın əldə olunması üçün lazım olan iş həcmi mühəndis-layihə işləri, təchizat, tikinti və istismar sınaqları da daxil olmaqla, artıq 99% tamamlanıb:
“Sentyabr ayının 6-da  Xəzər dənizinin yeni flaqman gəmisi olan Xankəndi istismara verildi. Ən son texniki nailiyyətləri özündə birləşdirən bu sualtı tikinti gəmisi məxsusi olaraq “Şahdəniz 2” layihəsi çərçivəsində Xəzər dənizində ən böyük sualtı hasilat sistemini quraşdırmaq üçün layihələndirilib və inşa edilib. 
2017-ci ildə “Şahdəniz 2” platformalarının hər ikisinin üst modullarının tikintisi başa çatdırılıb. Bu qurğular təhlükəsiz şəkildə yola salınıb və dənizdə quraşdırılıb, hazırda istismar sınaqları davam edir.
Səngəçal  terminalında “Şahdəniz 2” üçün genişləndirmə işləri də başa çatıb. Hazırda yeni “Şahdəniz 2” qurğularının istismar sınaqları davam edir və bu il istismara verilmə planına uyğun irəliləyir ki, bu il başlanacaq “Şahdəniz 2” hasilatından olan əlavə qaz həcmlərini qəbul edib emal etməyə hazır olsun.
Ümumilikdə “Şahdəniz 2” və “Cənubi Qafqaz Boru” Kəmərinin genişləndirilməsi üzrə tikinti işlərinin ən qızğın vaxtlarında Azərbaycanda 24 000-dən çox insan bütün əsas müqavilələr üzrə işlərə cəlb olunub. Onların da 80%-dən çoxu Azərbaycan vətəndaşlarıdır.
L.Ə.
www.oxu.az
"
"BP SOCAR-a verdiyi səmt qazının həcmini artırıb 2017-ci ildə “Azəri-Çıraq-Günəşli” (AÇG) yataqlar blokundan SOCAR-a Səngəçal terminalı, həmçinin “Neft Daşları”ndakı qurğu vasitəsilə gündə orta hesabla 7,9 milyon kubmetr səmt qazı verilib.
“BP-Azerbaijan” şirkətindən Oxu.Az-a verilən məlumata görə, ümumilikdə SOCAR-a 2,9 milyard kubmetr qaz verilib.
Hasil edilən səmt qazının qalan hissəsi təzyiqi saxlamaq məqsədilə yenidən kollektora vurulub.
Qeyd edək ki, ötən il SOCAR-a verilən səmt qazının həcmi 2016-cı ildən 5,5% çoxdur.
L.Ə.
www.oxu.az
"
"BP Azərbaycanda ötənilki neft hasilatı ilə bağlı rəqəmləri açıqladı“Azəri-Çıraq-Günəşli” (AÇG) yataqlar blokundan 2017-ci ildə gündə orta hesabla 588 min barel və ya ümumilikdə təqribən 215 milyon barel, yəni 29 milyon ton neft hasil olunub. 
Oxu.Az xəbər verir ki, bu barədə “BP-Azerbaijan” şirkətinin ilin yekunları ilə bağlı hesabatında qeyd olunub.
Məlum olub ki, il ərzində blokdan stabil hasilat təhlükəsiz və etibarlı şəkildə davam edib: 
“İl üçün AÇG-dən ümumi hasilat – “Çıraq” (51 min), “Mərkəzi Azəri” (137 min), “Qərbi Azəri” (124 min), “Şərqi Azəri” (82 min), “Dərinsulu Günəşli” (117 min) və “Qərbi Çıraq” (77 min) platformalarından birlikdə – gündə orta hesabla 588 min barel və ya ümumilikdə təqribən 215 milyon barel, yəni 29 milyon ton olub.
İlin sonunda AÇG-də ümumilikdə 115 neft hasilat quyusu və 54 qaz və su injektor quyusu istismarda olub”.
Xatırladaq ki, 2017-ci il sentyabrın 14-də AÇG-nin 2050-ci ilə qədər birgə işlənməsi və hasilatın pay bölgüsü haqqında dəyişdirilmiş və yenidən işlənmiş saziş imzalanıb. Saziş oktyabrın 31-də Azərbaycan parlamenti tərəfindən ratifikasiya olunub.
Yeni müqavilədə tərəfdaşların pay bölgüsü bu nisbətdədir: BP - 30,37%, AzACG (SOCAR) - 25,00%, “Chevron” - 9,57%, “Inpex” - 9,31%, “Statoil” - 7,27%, “ExxonMobil” - 6,79%, TP - 5,73%, “Itochu” - 3,65%, “ONGC Videsh Ltd.” (OVL) - 2,31%.
L.Ə.
www.oxu.az
"
"Büdcə təşkilatlarının enerji xərcləri artıb 2017-ci ildə dövlət büdcəsindən maliyyələşdirilən idarə, müəssisə və təşkilatlar tərəfindən 1999,5 milyon kVt saat elektrik və 357,3 min Qkal istilik enerjisindən, 169,6 milyon kub metr təbii qazdan istifadə ediblər. 
Oxu.Az Dövlət Statistika Komitəsinə istinadən xəbər verir ki, əvvəlki ilin müvafiq dövrü ilə müqayisədə elektrik enerjisindən 8,2 faiz, istilik enerjisindən 1,2 faiz, təbii qazdan 14,2 faiz çox istifadə edilib. 
Beləliklə, dövlət büdcəsindən maliyyələşdirilən idarə, müəssisə və təşkilatlar 179,9 milyon manat dəyərində elektrik enerjisi, 9,5 milyon manat i istilik enerjisi, 33,9 milyon manatlıq təbii qaz istehlak ediblər. 
Dövlət büdcəsindən maliyyələşdirilən idarə, müəssisə və təşkilatların təbii qazdan xərcləri 14,2 faiz artıb. 
L.Ə.
www.oxu.az
"
"SOCAR Albaniyada mühəndislik dizayn xidmətləri göstərəcəkHeydər Əliyev Mərkəzində SOCAR ilə Albaniyanın “Albgaz” şirkəti, habelə Monteneqro, Xorvatiya və Albaniyanın qazpaylayıcı şirkətləri arasında Cənub Qaz Dəhlizinə birləşdiriləcək yeni boru kəmərlərinin layihələndirilməsi ilə bağlı iki sənəd imzalanıb.
Oxu.Az xəbər verir ki, sənədlərin imzalanma mərasimi Cənub Qaz Dəhlizi Məşvərət Şurası çərçivəsində nazirlərin dördüncü toplantısında baş tutub. 
Razılaşmaya görə, SOCAR Albaniyada ilkin mühəndislik dizayn xidmətləri göstərəcək. Cənub Qaz Dəhlizinə birləşdiriləcək İonik-Adriatik Boru Kəmərinin (İAP) layihələndirilməsi üçün yeni şirkət təsis olunacaq. 
Cənub Qaz Dəhlizindən təbii qazın Albaniya ərazisində paylanması üçün Albaniyanın Fier-Vlora şəhərləri arasında planlaşdırılan yeni boru kəmərinin İlkin Detallı Layihələndirilməsi (FEED) “SOCAR Balkan” şirkəti tərəfindən həyata keçiriləcək.
Bununla da, SOCAR, ilk dəfə olaraq, Balkan ölkələrində mühəndislik xidmətlərini icra edəcək. Fier və Vlora şəhərləri arasında planlaşdırılan boru kəmərinin layihələndirilməsinə dair niyyət məktubunu “SOCAR Balkan” şirkətinin icraçı direktoru, SOCAR prezidentinin müşaviri Murad Heydərov və “Albgaz” şirkətinin icraçı direktoru Gençi Gyeçi imzalanıb.  
Qeyd edək ki, 2014-cü ildə Azərbaycan və Albaniya arasında Hökumətlərarası Anlaşma Memorandumu imzalanıb,  Albaniyanın qazlaşdırılması üzrə Əsas Planın işlənməsinə start verilib.
Həmin dövrdən indiyədək Avropa Birliyi, Enerji Cəmiyyəti, İsveçrə Hökuməti, TAP və Enagas şirkəti kimi digər maraqlı tərəflərlə yanaşı, SOCAR-ın yüzfaizli törəmə şirkəti olan “SOCAR Balkan” şirkəti Albaniyanın qazlaşdırılması planında məsləhətçi qismində iştirak edir, həmçinin Balkan ölkələrində Azərbaycanın qaz ixrac strategiyasının tətbiqi istiqamətində işlər aparır.
2017-ci ilin yanvar ayında Albaniyanın qazlaşdırılmasına dair aparılmış texniki-iqtisadi əsaslandırmanın nəticəsində Fier və Vlora şəhərləri arasında qaz boru kəmərinin inşa edilməsinin zərurət olduğu müəyyənləşdirilib. 
Kəmər Fier şəhərinin yaxınlığında TAP-ın çıxış nöqtəsi olan kompressor stansiyasını Vlora şəhərində yerləşən qaz zavodu ilə birləşdirəcək. Boru kəmərinin uzunluğu təxminən 40 km, illik ötürücü gücü, ilkin olaraq, 1 milyard m3 təşkil edəcək. 
Digər imzalanan niyyət məktubu İonik-Adriatik Boru Kəmərinin (İAP) layihələndirilməsi üçün yeni bir şirkətin təsis edilməsi ilə bağlıdır. SOCAR-ın texniki məsləhətçi qismində dəstəklədiyi İAP layihəsi TAP boru kəmərini Xorvatiyanın qazpaylayıcı sistemi ilə calaşdıraraq, Cənubi-Şərqi və Mərkəzi-Şərqi Avropa istiqamətlərində təbii qazın ötürülməsi üçün şərait yaradacaq.
İnşası Xorvatiya ərazisində 249 km, Monteneqroda 95 km, Albaniyada isə 167 km uzunluğunda planlaşdırılan İAP layihəsi Balkan ölkələrinə ümumilikdə 5 milyard m3 həcmində təbii qaz nəqli üçün şərait yaradacaq.
İAP layihələndirmə şirkətinin təsis olunmasına dair niyyət məktubunu Albaniyanın “Albgaz” şirkətinin icraçı direktoru Gençi Gjeçi, Monteneqronun “Monteneqro Bonus” şirkətinin icraçı direktoru Aleksandr Kaçelan və Xorvatiyanın “Plinacro” şirkətinin idarə heyətinin üzvü Daria Kristiçeviç imzalayıb.
“SOCAR Balkan” şirkətinin icraçı direktoru, SOCAR prezidentinin müşaviri Murad Heydərov bildirib ki, bir çox Avropa Birliyi və Balkan ölkələri öz daxili enerji təminatında təbii qazın payını artırmağa, Cənub Qaz Dəhlizi timsalında Azərbaycanla əməkdaşlıq etməyə maraq göstərirlər:
“Bu, həm də ona görədir ki, təbii qaz ətraf mühit üçün ən zərərsiz karbohidrogen yanacaq növüdür. Bu marağın reallaşması üçün həmin ölkələrdə mövcud olmayan və ya hələ lazımi səviyyədə inkişaf etdirilməmiş qaz infrastrukturunun inşası və genişləndirilməsi tələb olunur.
Bu gün təməli qoyulan bu layihələr Azərbaycan qazının ixrac istiqamətlərini şaxələndirərək, həm Azərbaycanın kommersiya maraqlarına, həm də idxalçı ölkələrin enerji təhlükəsizliyinə xidmət edəcək”. 
Qeyd edək ki, İAP layihəsi Cənub Qaz Dəhlizinin tərkib hissəsi olan TAP boru kəmərindən təbii qazın Balkan ölkələrinin ərazisi üzrə Avropanın müxtəlif ölkələrinə paylanması məqsədilə həyata keçirilir. Fier-Vlora boru kəməri isə Albaniyanın qazlaşdırılması çərçivəsində planlaşdırılır.
Cənub Qaz Dəhlizi 3500 km uzunluğunda olan, iki qitə və altə ölkə üzərindən təbii qazın Avropaya qədər nəqlinə imkan verən unikal meqalayihədir. Cənub Qaz Dəhlizi dörd əsas hissədən - “Şahdəniz” qaz-kondensat yatağının işlənməsinin ikinci mərhələsi, Cənubi Qafqaz Boru Kəmərinin genişləndirilməsi, TANAP və TAP boru kəmərlərinin inşasından ibarətdir.
SOCAR Cənub Qaz Dəhlizinin bütün həlqələrində Azərbaycan dövlətini təmsil edir.
Xatırladaq ki, “Şahdəniz-2”, Cənubi Qafqaz Boru Kəmərinin genişləndirilməsi və TANAP layihələri artıq bu il başa çatdırılaraq, istismara veriləcək.
L.Ə.
www.oxu.az
"
"“S&P”: Azərbaycanda yaxın iki ildə enerji tarifləri dəyişməyəcək Qaz (50 faiz) və mazut (2,4 dəfə) qiymətlərinin artımını kompensasiya etmək üçün 2016-cı ilin dekabrında Tarif Şurasının qərarı ilə “Azərenerji”nin tarifləri 33 faiz artırılıb. 
İqtisadi və sosial vəziyyəti nəzərə alaraq yaxın iki ildə bu istiqamətdə tariflərin dəyişəcəyini hesab etmirik.
Oxu.Az xəbər verir ki, bu barədə “Standard&Poors” beynəlxalq reytinq agentliyinin “Azərenerji” ASC-nin reytinqi ilə bağlı yaydığı press-relizdə qeyd edilib. 
Bildirilir ki, şirkətin əməliyyatlar üzrə fəaliyyəti gəlirli olacaq:
“Bununla belə, kapital xərcləri dövlət tərəfindən maliyyələşdirilməsə, 2018-ci ildə imtiyazlı pul axınına mənfi təsir edəcək. Əvvəl olduğu kimi, şirkətin kapitalına yüksək risklərin olduğunu qeyd edirik.
Belə ki, şirkətin valyuta ilə borc öhdəliklərinin həcmi 85 faizdir. Yeni təminatsız borc öhəlikləri yaranarsa, bu, dövlətin dəstəyini zəiflədəcək”. 
“Standard&Poors” ekspertləri hesab edir ki, dövlətin cari və ekstrordinar dəstəyi olmazsa,    “Azərenerji” növbəti üç il ərzində yüksək borc öhdəliklərini yerinə yetirməkdə və bir milyard manat (600 milyon dollar) həcmindəki əsaslı investisiya ehtiyacını təmin etməkdə çətinliklə üzləşəcək:
“Hökumətin təsdiqlədiyi Strateji Yol Xəritəsinə uyğun olaraq, “Azərenerji” aktivlərin keyfiyyətini yaxşılaşdırmaq, əvvəlki illərin kifayət etməyən investisiyalarını kompensasiya etmək üçün irimiqyaslı kapital qoyuluşlarına hazırlaşır. 
Eyni zamanda, paylayıcı şəbəkələrin ayrılmasından sonra şirkətin xərclərlə bağlı strukturunda yaxşılığa doğru dəyişikliklər müşahidə edirik. Bizim 2018-ci il baza ssenarisinə müvafiq olaraq, “Azərenerji” 2017-ci illə müqayisədə əməliyyat fəaliyyətindən daha stabil gəlir əldə edəcək.
Bu, 2015-ci il göstəriciləri ilə müqayisədə iki dəfə çoxdur (paylayıcı şəbəkələr ayrılana qədər). 
Nəticə etibarilə, biz hazırda şirkətin kredit qabiliyyətini (stand-alone credit profile – SACP) “B-” səviyyəsində qiymətləndiririk. Bu qiymətləndirmədə dövlətin göstərdiyi cari dəstək, xüsusilə “Azərişıq” tərəfindən edilən bütün ödənişlərə nəzarət nəzərə alınır”. 
Qeyd edək ki, “Standard&Poors” beynəlxalq reytinq agentliyi “Azərenerji” ASC-nin emitentin uzun və qısamüddətli kredit reytinqini “BB/B” səviyyəsində təsdiq edib.
L.Əliyeva
www.oxu.az
"
"Mobil operatorlar bir ayda 70 milyon manat qazanıblar 2018-ci ilin yanvar ayı ərzində informasiya və rabitə müəssisələri 141,8 milyon manatlıq xidmət göstərib.
Oxu.Az xəbər verir ki, onun 71,5 faizi əhali tərəfindən istehlak olunub.
2017-ci ilin eyni dövrü ilə müqayisədə informasiya və rabitə xidmətlərinin dəyəri real ifadədə 16,0 faiz artıb.
Bu sahədə əldə edilən gəlirin 80,3 faizi qeyri-dövlət sektorunun payına düşüb. Xidmətlərdən əldə edilən gəlirin 49,1 faizi və ya 69,6 milyon manatı mobil telefon rabitəsi sahəsində formalaşıb. 
L.Ə.
www.oxu.az
"
"Manatın yanvar ayı üzrə orta məzənnəsi açıqlanıb 2018-ci ilin yanvar ayında milli valyutanın 1 ABŞ dollarına nisbətdə orta məzənnəsi 1,7001 manat olub.
Oxu.Az xəbər verir ki, avro/manat məzənnəsi 2,07 manat təşkil edib. 100 Rusiya rublu 3,00 manata bərabər olub. 
L.Ə.
www.oxu.az
"
"Nağd kredit istəyirsiniz? Onda “NIKOIL | Bank”a gəlinƏhali arasında “NIKOIL | Bank”ın istehlak kreditlərinə tələbat yüksəkdir və gündən-günə artmaqdadır. 
Bu səbəbdən biz “NIKOIL | Bank” olduqca sərfəli illik faiz dərəcəsi tətbiq etməklə, müddəti 3-36 ay olmaqla, milli valyutada kreditləşməni davam etdirir. 
Kreditin minimal məbləği 300 manat, maksimal məbləği isə 30000 manatadək təşkil edir. 
Qeyd etmək istərdik ki, 5000 manatadək kreditin rəsmiləşdirilməsi üçün hər hansı zamin tələb edilmir.
Bu günün işini sabaha saxlama! Bankın istənilən şöbəsinə gəlirlərinizi təsdiq edən sənədlərlə birlikdə şəxsiyyət vəsiqənizi təqdim edin və krediti rəsmiləşdirin!
“NIKOIL | Bank” Bakı və Azərbaycanın regional mərkəzlərində yerləşən, qabaqcıl satış şəbəkəsi olan universal maliyyə-kredit təşkilatıdır. 
Bank hesablaşma, depozit, kart, kredit və zəmanət kimi müasir və etibarlı bank xidmətləri əməliyyatlarının tam paketini təklif edir. 
Bankın bütün məhsulları, aksiyaları və xüsusi təklifləri barədə məlumatı korporativ www.nikoil.az səhifəsinə daxil olaraq və ya (012) 981 qısa nömrəsi ilə əlaqə saxlayaraq əldə edə bilərsiniz. 
Bankın sosial şəbəkədə rəsmi səhifəsinin ünvanı: https://www.facebook.com/bank.nikoil
www.oxu.az
"
"Ötən il bağlanan iş yerlərinin sayı bəlli oldu Ötən il ölkədə 47,6 min iş yeri bağlanıb. Bu dövrdə bağlanmış iş yerlərinin 81,6 faizi qeyri-dövlət
sektorunun payına düşüb.
Oxu.Az Dövlət Statistika Komitəsinə istinadən xəbər verir ki, iş yerlərinin 70,1 faizi fərdi sahibkarlıq subyektlərinin, 12,1 faizi müəssisə və təşkilatların fəaliyyətlərinin dayandırılması, 17,8 faizi isə fəaliyyət göstərən müəssisə və təşkilatlarda aparılan ixtisarlarla əlaqədar bağlanıb.
Qeyd edək ki, ötən il ərzində ölkədə 281,4 min yeni, o cümlədən 179,3 min daimi iş yerləri açılıb. Bu dövrdə yaradılan iş yerlərinin 61,0 faizi qeyri-dövlət sektorunda açılıb.
L.Ə.
www.oxu.az
"
"Azərbaycanda işləyən xaricilərin sayı açıqlandı 2017-ci ilin sonuna ölkə ərazisində haqqı ödənilən əmək fəaliyyəti ilə məşğul olmaq üçün verilmiş, müddəti uzadılan iş icazələrindən qüvvədə olanlara malik olan əcnəbilərin və vətəndaşlığı olmayan şəxslərin sayı 6602 nəfər təşkil edib.
Oxu.Az xəbər verir ki, onlardan 38,1 faizi mədənçıxarma sənayesində, 30,3 faizi tikintidə, 9,0 faizi emal sənayesində, 4,5 faizi təhsildə, 3,0 faizi turistlərin yerləşdirilməsi və ictimai iaşə, 15,1 faizi digər sahələrdə məşğul olmaq üçün iş icazələrinə malik olublar.
2017-ci ildə bir işçiyə düşən orta aylıq işlənmiş iş saatlarının miqdarı 153,5 saat olub.
L.Ə.
www.oxu.az
"
"Manatın valyutalara nisbətdə məzənnəsi – RƏSMİ2018-ci ilin fevral ayının 16-na Mərkəzi Bankın açıqladığı rəsmi dollar/manat məzənnəsi 1,7001 manat olub.
Oxu.Az Mərkəzi Banka istinadən xəbər verir ki, avro/manat məzənnəsi 2.1335 manat, rubl/manat məzənəsi isə 0,0302 manat təşkil edib. 
L.Ə.
www.oxu.az
"
"Neft bahalaşdıDünya birjalarında neft bahalaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,32 dollar və ya 0,60% artaraq 51,71 dollar təşkil olub.
Brent markalı neftin 1 barelinin dəyəri isə 0,37 dollar və ya 0,58% bahalaşaraq 64,70 dollar təşkil edib.
L.Ə.
www.oxu.az
"
"Prezident: İqtisadiyyatımız əsasən qeyri-enerji sektorunda inkişaf edir2018-ci il yanvar ayının nəticələri göstərir ki, iqtisadiyyatımız əsasən qeyri-enerji sektorunda inkişaf edir.
Oxu.Az-ın məlumatına görə, bunu Azərbaycan prezidenti İlham Əliyev Cənub Qaz Dəhlizi Məşvərət Şurası çərçivəsində nazirlərin dördüncü toplantısında deyib.
Dövlət başçısı burada iqtisadi artımın 4 faizə yaxın olduğunu qeyd edib: “Yanvarda sənayemizin qeyri-enerji sektorunda iqtisadi artım 8,7 faiz olub. Azərbaycanın valyuta ehtiyatları ümumi daxili məhsula bərabərdir.
Prezident qeyd edib ki, iqtisadiyyatın şaxələndirilməsinin ən yaxşı göstəricisi Davos Dünya İqtisadi Forumunun qiymətləndirməsidir: “Son qiymətləndirmə göstərir ki, Azərbaycan rəqabət qabiliyyətinə görə dünyada 35-ci yerdədir. İnkişaf etməkdə olan ölkələr arasında inklüziv inkişaf indeksinə görə Azərbaycan 3-cü yerdədir”.
A.M.
www.oxu.az
"
"TANAP-ın baş direktoru: Boru kəməri ilə qaz Əskişəhərə çatdırılıbBu gün Bakıda Heydər Əliyev Mərkəzində keçirilən Cənub Qaz Dəhlizi Məşvərət Şurası çərçivəsində nazirlərin IV toplantısı işini plenar sessiya ilə davam etdirib.
Oxu.Az APA-ya istinadən xəbər verir ki, tədbirdə Türkiyənin enerji və təbii ehtiyatlar naziri Berat Albayrak “Cənub Qaz Dəhlizi” layihəsinin əsas seqmentləri üzrə işlərin tamamlandığını bildirib. Berat Albayrak ötən aydan boru kəmərinə sınaq məqsədilə təbii qazın vurulduğunu vurğulayıb. Türkiyəli nazir qeyd edib ki, Aralıq dənizinin karbohidrogen resurslarının da gələcəkdə TANAP və TAP layihələri ilə Avropa bazarına çatdırılma imkanları mövcuddur.
İtaliyanın iqtisadi inkişaf nazirinin müavini İvan Skalfarotto Cənub Qaz Dəhlizinin əsas seqmentlərdən biri olan TAP kəmərinin İtaliya və Balkan regionu üçün əhəmiyyətini vurğulayıb. İtaliyalı nazir müavini ölkəsinin “Cənub Qaz Dəhlizi” layihəsinə güclü siyasi dəstəyini bir daha ifadə edib.
ABŞ Dövlət Departamentinin Enerji Ehtiyatları Bürosunun beynəlxalq enerji məsələləri üzrə xüsusi elçisi və əlaqələndiricisi vəzifəsini icra edən Syu Saarnio ABŞ-ın “Cənub Qaz Dəhlizi” layihəsini hər zaman qəti şəkildə dəstəklədiyini qeyd edib.
Böyük Britaniyanın baş nazirinin ticarət elçisi Baronessa Emma Nikolson Cənub Qaz Dəhlizinin  nəhəng infrastruktur layihəsi olduğunu və onun Avropanın enerji təhlükəsizliyi və mənbələri şaxələndirmək baxımından mühüm əhəmiyyətə malik olduğunu vurğulayıb. O bildirib ki, gələcəkdə interkonnektorların tikilməsi Azərbaycan qazının təkcə “Cənub Qaz Dəhlizi” layihəsində iştirak edən ölkələrə deyil, eyni zamanda, digər ölkələrə də çatdırılmasına imkan yaradacaq.
TANAP-ın baş direktoru Saltuk Düzyol Cənub Qaz Dəhlizinin mühüm tərkib hissələrindən biri olan TANAP boru kəmərinin ötürücülük gücünün gələcəkdə daha da artacağını vurğulayıb. Saltuk Düzyol kəmərin 1340 kilometrlik hissəsi artıq tamamlandığını və qazın Əskişəhərə çatdırıldığını qeyd edib. Bu ilin iyulunda kommersiya məqsədilə ilk qazın Türkiyəyə verilməsi nəzərdə tutulur. Layihənin ilk fazası üzrə işlərin 99 faizi icra edilib, ikinci fazada isə 80 faiz irəliləyişə nail olunub. Boru kəmərinin dəniz hissəsində işlər tamamlanıb.
Avropa Komissiyasının enerji birliyi üzrə vitse-prezidenti, Cənub Qaz Dəhlizi Məşvərət Şurasının həmsədri Maroş Şefçoviç bu ilin çox əlamətdar olacağını qeyd edib: “Çünki ilk qaz Türkiyəyə çatdırılacaq. 2020-ci ildə isə Azərbaycan qazı Avropaya nəql olunacaq. Ölkələrin nümayəndə heyətləri ilə birgə qarşıda duran vəzifələr barədə danışıqlar aparıldı. Azərbaycan bizim üçün strateji şaxələndirmədə, Avropaya qaz nəqlində vacib tərəfdaşdır. Azərbaycan Avropanın enerji təhlükəsizliyinə mühüm töhfə verir”.
TAP-ın prezidenti Volter Peeraer  “Cənub Qaz Dəhlizi” layihəsinin yalnız Azərbaycan üçün deyil, eyni zamanda, region ölkələri üçün böyük əhəmiyyətə malik olduğunu vurğulayıb.
A.M.
www.oxu.az
"
"Prezident: “Cənub Qaz Dəhlizi” iqtisadiyyatımızı şaxələndirməyə kömək edəcəkCənub Qaz Dəhlizi” layihəsi Azərbaycanın indiyədək çox uğurlu olan və Azərbaycana öz iqtisadiyyatını şaxələndirməyə kömək edən enerji strategiyasının əsas elementlərindən biridir.
Oxu.Az xəbər verir ki, bunu Azәrbaycan prezidenti İlham Əliyev bu gün Bakıda keçirilən ""Cənub Qaz Dəhlizi” Məşvərət Şurası çərçivəsində nazirlərin dördüncü iclasında çıxışı zamanı deyib.
Dövlət başçısı hökumətin enerji ehtiyatlarından istifadə edərək qeyri-neft sektoru, insan kapitalı və infrastruktura investisiya yatırdığını, bununla da iqtisadiyyatın uzunmüddətli davamlı inkişafını təmin etdiyini qeyd edib: “Sözsüz ki, bizim əvvəlki illərdə Azərbaycanda həyata keçirdiyimiz layihələr Cənub Qaz Dəhlizinin reallaşdırılması üçün güclü bünövrə yaradıb. Bizim enerji strategiyamız müstəqilliyimizin bərpasından bir qədər sonra başlanıb və artıq 3 il sonra - 1994-cü ildə Azərbaycan BP-nin rəhbərliyi ilə dünyanın aparıcı neft şirkətləri konsorsiumu ilə müqavilə imzaladı və layihənin və investisiyaların həcmini nəzərə alaraq bu müqavilə dərhal “Əsrin müqaviləsi” adını aldı.
Ötən ilin fevralında Bakıda sonuncu görüşümüzdən sonra keçən dövr ərzində biz eyni yataqla bağlı “Əsrin müqaviləsi”nin uzadılmasına dair yeni müqavilə imzaladıq. Hazırda layihənin müddəti 2050-ci ilədək uzadılıb. Qarşıdakı onilliklər ərzində biz dünyanın ən böyük neft yataqlarından biri olan “Azəri-Çiraq-Günəşli”də sabit və davamlı inkişafdan faydalanacağıq”.
Prezident İlham Əliyev qeyd edib ki, 1994-cü il faktiki olaraq tariximizdə, Azərbaycanda və dünyada neftin inkişafı tarixində dönüş nöqtəsi olub: “Bu, həmçinin Azərbaycanı dünya ictimaiyyətinə təqdim etdi, iqtisadiyyatımıza, xüsusilə də ilkin mərhələdə neft və qaz sektoruna nəhəng investisiyaların qoyulması üçün qapı açdı və Azərbaycanın etibarlı tərəfdaş olduğunu və investorlar üçün maksimum dərəcədə əlverişli investisiya mühiti yaratmaq iqtidarında olduğunu nümayiş etdirdi. Mən sadəcə olaraq xatırlatmaq istərdim ki, bizim bütün əsas neft və qaz müqavilələrimiz parlamentimiz tərəfindən ratifikasiya olunur və qanun kimi imzalanır.
Bu da investorların investisiyalarına maksimum təminat verir. İki il keçəndən sonra - 1996-cı ildə “Şahdəniz” qaz kondensatı layihəsi üzrə müqavilə imzalandı və hazırda “Şahdəniz” hələ ki, Cənub Qaz Dəhlizi üçün yeganə resurs mənbəyidir. Bu da bizim tariximizdə mühüm hadisə oldu, çünki bu, bizə yenidən milyardlarla investisiya cəlb etməyə kömək etdi və Azərbaycan neft istehsal və ixrac edən ölkədən qaz istehsal və ixrac edən ölkəyə də çevrildi. Bu gün bu iki əsas enerji layihəsi regional əməkdaşlıqla bağlı məsələlərdə mühüm rol oynayır. Bu, regionları və qitələri birləşdirən əsas kəmər infrastrukturunun tikintisini stimullaşdırdı.
Bu gün bu iki meqalayihə regionda və Avropada enerji təchizatını şaxələndirməyə kömək edir. Sonra dənizə çıxışı olmayan ölkə kimi beynəlxalq bazarlara çıxışımız olmadığından, biz kəmərlər tikməli olduq və bunun üçün bizim artıq regional əməkdaşlığa ehtiyacımız yarandı. Düşünürəm ki, bu da planlarımızı yaxşı nümayiş etdirdi.
Beləliklə, Bakı ilə Gürcüstanın Supsa dəniz limanını birləşdirən ilk kəmər 1990-cı illərin sonunda açılaraq xam neft nəql edən kəmərlə Xəzər dənizi ilə Qara dəniz arasında ilk bağlantı yaratdı. Lakin bu, yetərli deyildi, çünki bizim neft ehtiyatlarımızın tam şəkildə işlənməsi üçün bu kəmərin tutumu kifayət etmirdi. Bu səbəbdən də əsas neft kəmərinin tikintisi planlaşdırıldı və 2006-cı ildə Xəzər dənizi ilə Aralıq dənizini birləşdirən Bakı-Tbilisi-Ceyhan neft kəmərinin uğurla açılışı oldu. Hazırda Bakı-Tbilisi-Ceyhan neft kəməri təkcə Azərbaycandan deyil, Xəzər dənizinin o biri tərəfində olan - Xəzərin şərq sahillərindəki yataqlardan neft nəql etməklə artıq Azərbaycanı tranzit ölkəyə, tranzitdə etibarlı tərəfdaşa çevirir”.
Dövlət başçısı 2007-ci ilin də ölkə tarixində mühüm il olduğunu qeyd edib: “Çünki Azərbaycan ilk dəfə qaz ixracatçısı oldu. Bakı-Tbilisi-Ərzurum qaz kəmərinin açılışından sonra bizim qazımız Gürcüstan və Türkiyə bazarlarına ixrac olunmağa başladı və bu, eyni zamanda, “Şahdəniz” yatağının işlənilməsinin ikinci mərhələsi və “Cənub Qaz Dəhlizi” layihəsi üçün bünövrə yaratdı.
Biz “Şahdəniz” yatağının işlənilməsinin yeni mərhələsi üçün yeni imkanların yaradılması yollarını müzakirə edirik. Əlbəttə ki, bizim qazımızı Türkiyə və Avropaya ixrac etmək üçün diametri daha böyük olan kəmərə ehtiyacımız var idi və 2012-ci ildə İstanbulda Azərbaycan və Türkiyə Trans-Anadolu – TANAP kəmərinin tikintisi üzrə tarixi sənəd imzaladı. Düşünürəm ki, bu tarix regional inkişaf, əməkdaşlıq bizim ölkələrimiz üçün iqtisadi faydalara güclü təsir göstərəcək. Çünki bu da müasir tarixdə dönüş nöqtəsi oldu. TANAP Cənub Qaz Dəhlizinin fundamental elementlərindən biridir və 2012-ci il faktiki olaraq, “Şahdəniz-2”yə əsas investisiyalara qapı açdı. Çünki bundan sonra - 2013-cü ildə “Şahdəniz-2”yə investisiya yatırmaqla bağlı qərar qəbul olundu. TANAP olmadan bu mümkün olmazdı.
2013-cü il Trans-Adriatik kəmərinin TANAP layihəsinin davamı kimi seçildiyi il oldu. Beləliklə, bu, görülən işlərin qısa tarixçəsidir. Əlbəttə, bu tarixçə onu göstərir ki, biz 20 ildən çoxdur Cənub Qaz Dəhlizinin həyata keçirilməsi istiqamətində irəliləyirik. Bu 20 il uğur, nailiyyətlər, inkişaf, transformasiya və regional əməkdaşlıq illəri olub”.
A.M.
www.oxu.az
"
"ABŞ rəsmisi: “Cənub Qaz Dəhlizi” beynəlxalq səviyyədə təhlükəsizliyi təmin edəcəkABŞ hər zaman “Cənub Qaz Dəhlizi” kimi layihələrin həyata keçirilməsində təşəbbüslərə dəstək verəcək.
Oxu.Az APA-ya istinadən xəbər verir ki, bunu ABŞ Dövlət Departamentinin Enerji Ehtiyatları Bürosunun beynəlxalq enerji məsələləri üzrə xüsusi elçisi və əlaqələndiricisi vəzifəsini icra edən Syu Saarnio bu gün Bakıda keçirilən “Cənub Qaz Dəhlizi” Məşvərət Şurası çərçivəsində nazirlərin dördüncü iclasına həsr olunan mətbuat konfransında deyib.
Onun sözlərinə görə, bu gün ABŞ Avropanın qaz təchizatı marşrutlarının şaxələndirilməsi siyasətini dəstəkləyir.
Çünki, güclü Avropa bizə zəruri olan tərəfdaşdır. Biz bu tərəfdaşlarımızla üzləşdiyimiz çağırışlara qarşı birgə mübarizə apara bilirik. Təhlükəsizlik məsələsi isə ABŞ üçün prioritetlərdəndir. Biz bu gün bu toplantıda iştirak etdik. Düşünürəm ki, “Cənub Qaz Dəhlizi” layihəsi ilə bağlı işlər indiki kimi davam edərsə, bu həm beynəlxalq səviyyədə, həm də Avropa səviyyəsində təhlükəsizliyi təmin edəcək”, - deyə Syu Saarnio vurğulayıb.
A.M.
www.oxu.az
 
"
"Yanvarda dövlət büdcəsinin gəlirləri artıbMaliyyə Nazirliyinin operativ məlumatlarına əsasən 2018-ci ilin yanvar ayında dövlət büdcəsinə 1 mlrd. 393,1 mln. manat vəsait daxil olub.
Oxu.Az Dövlət Statistika Komitəsinə istinadən xəbər verir ki, büdcədən 976,5 mln. manat vəsait xərclənib.
Bununla da büdcənin icrasında 416,6 mln. manatlıq profisit yaranıb.
2017-ci ilin yanvar ayı ilə müqayisədə dövlət büdcəsinin gəlirləri 12%, xərcləri isə 5,6% artıb. 
A.M.
www.oxu.az
"
"Prezident Naxçıvanda xalça istehsalı emalatxanasının tikintisinə vəsait ayırıbPrezident İlham Əliyev Naxçıvan şəhərində xalça istehsalı emalatxanasının tikintisi, təchizatı və infrastrukturunun yaradılması ilə bağlı tədbirlər haqqında sərəncam imzalayıb.
Oxu.Az-ın məlumatına görə, Sərəncamda qeyd edilir ki, Naxçıvan şəhərində xalça istehsalı emalatxanasının tikintisi, avadanlıq və dəzgahlarla təchizatı və infrastrukturunun yaradılması məqsədilə Azərbaycan Respublikası Prezidentinin 2018-ci il 22 yanvar tarixli 3593 nömrəli Sərəncamı ilə təsdiq edilmiş “Azərbaycan Respublikasının 2018-ci il dövlət büdcəsində dövlət əsaslı vəsait qoyuluşu (investisiya xərcləri) üçün nəzərdə tutulan vəsaitin bölgüsü”nün 1.49.5-ci yarımbəndində göstərilmiş məbləğin 2,0 (iki) milyon manatı “Azərxalça” Açıq Səhmdar Cəmiyyətinə ayrılsın.
Nazirlər Kabinetinə tapşırılır ki, sərəncamdan irəli gələn məsələləri həll etsin.
Maliyyə Nazirliyi sərəncamda göstərilən məbləğdə maliyyələşməni təmin edəcək.
A.M.
www.oxu.az
"
"Azərbaycan iqtisadiyyatı yanvarda 2% artıb2018-ci ilin yanvar ayında ölkədə fəaliyyət göstərən müəssisə, təşkilat və fərdi sahibkarlar tərəfindən 6 mlrd. 49,5 mln. manatlıq və ya əvvəlki ilin müvafiq dövrü ilə müqayisədə 2% çox ümumi daxili məhsul istehsal edilib.
Oxu.Az Dövlət Statistika Komitəsinə istinadən xəbər verir ki, ÜDM istehsalının 48,4%-i sənayedə, 9,6%-i ticarət, nəqliyyat vasitələrinin təmiri sahələrində, 6,5%-i nəqliyyat və anbar təsərrüfatı sahələrində, 6,0%-i tikintidə, 2,7%-i kənd təsərrüfatı, meşə təsərrüfatı və balıqçılıq, 2,5%-i turistlərin yerləşdirilməsi və ictimai iaşə, 1,5%-i informasiya və rabitə sahələrində, 15,8%-i digər sahələrdə istehsal edilib, məhsula və idxala xalis vergilər isə ÜDM-in 7,0 %-ini təşkil edib.
Bu dövrdə iqtisadiyyatın qeyri-neft sektorunda istehsal olunmuş əlavə dəyər 3,9% artıb, neft sektorunda isə 0,5% azalıb.
www.oxu.az
 
"
"Nazirlik rəsmisi: Pensiyalar hesablara köçürülüb Yanvar ayı üzrə pensiyalara edilmiş artım fevral ayının pensiyası ilə birgə hesablara köçürülüb. 
Oxu.Az xəbər verir ki, bunu Əmək və Əhalinin Sosial Müdafiəsi Nazirliyinin (ƏƏSMN) İctimaiyyətlə əlaqələr şöbəsinin müdiri Elman Babayev deyib.
E.Babayevin sözlərinə görə, Bakı, Sumqayıt və Abşeron sakinlərinin pensiyalarının ödənişinə başlanılıb. Sonrakı mərhələdə maliyyələşdirmə qrafikə uyğun şəkildə, yəni rayon və şəhərlər üzrə mərhələli şəkildə həyata keçiriləcək. 
L.Ə.
www.oxu.az
"
" ""Cənub Qaz Dəhlizi” Məşvərət Şurası “Birgə Bəyannamə” imzaladı Bakıda “Cənub Qaz Dəhlizi” Məşvərət Şurası çərçivəsində nazirlərin dördüncü iclası başa çatıb.
Oxu.Az-ın məlumatına görə, iclasın yekununda “Cənub Qaz Dəhlizi” Məşvərət Şurası çərçivəsində nazirlərin görüşünün iştirakçıları tərəfindən “Birgə Bəyannamə” imzalanıb.
Bununla yanaşı, iclasın yekununda “Albgaz” və “SOCAR Balkans”, həmçinin “Plinacro”, “Albgaz”, “BH Gas” və “Montenegro Bonus” arasında niyyət məktubları imzalanıb.
Xatırladaq ki, “Cənub Qaz Dəhlizi”nin Məşvərət Şurası çərçivəsində nazirlərin ilk toplantısı 2015-ci il fevralın 12-də, ikinci toplantı 2016-cı il fevralın 29-da,  üçüncü toplantı isə ötən il fevralın 23-də keçirilib.








L.Ə.
www.oxu.az
"
"“Fitch Ratings”: SOCAR-ın kapital xərcləri azalacaq Böyük layihələrin, eləcə də, “STAR” zavodunun tikintisinin 2018-ci ildə başa çatması ilə əlaqədar SOCAR-ın kapital xərcləri 2019-2020-ci illərdə iki milyard dollara qədər azalacaq. 
Oxu.Az-ın məlumatına görə, bu barədə “Fitch Ratings”in SOCAR ilə bağlı açıqladığı hesabatda qeyd edilir.
Bildirilir ki, 2017-ci ildə şirkətin kapital xərcləri 4,3 milyard manat təşkil edib.  
Hesabata görə, neftin qiymətinin yüksək olması, eləcə də, 2018-ci ildə hökumət tərəfindən ayrılan subsidiyaların 1,9 milyard manata qədər artımı SOCAR-ın ümumi borcunun daha da çoxalmasını məhdudlaşdıracaq. 
L.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) fevralın 16-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
www.oxu.az
"
"“Fitch Ratings” SOCAR-ın reytinqini təsdiqlədi“Fitch Ratings” SOCAR-ın uzunmüddətli emitent defolt reytinqini “BB +” səviyyəsində təsdiqləyib. 
Oxu.Az-ın məlumatına görə, şirkətin qısamüddətli emitent defolt reytinqi “B” səviyyəsində müəyyən olunub.
Hesabatda bildirilir ki, SOCAR-ın reytinqi Azərbaycan reytinqinə (BB + / Sabit) uyğundur.
Qeyd edək ki, bundan əvvəl SOCAR-ın təqdim olunan reytinq üzrə proqnozları mənfi idi.
L.Ə.
www.oxu.az
"
"Qida Təhlükəsizliyi Agentliyinə yeni təyinat Azərbaycan Respublikası prezidenti İlham Əliyev 14 fevral 2018-ci il tarixli, 3673 saylı sərəncamı ilə Rüfət Bünyat oğlu Rüstəmzadəni Azərbaycan Respublikasının Qida Təhlükəsizliyi Agentliyinin sədr müavini vəzifəsinə təyin edib.
Oxu.Az xəbər verir ki, Rüfət Rüstəmzadə 1975-ci ildə Bakı şəhərində anadan olub.
Ali təhsilini Azərbaycan Dövlət İqtisad Universitetində alıb. Əmək fəaliyyətinə 1996-cı ildə başlayıb. 1996-2002-ci illərdə illərdə Azərbaycan Respublikası Nazirlər Kabineti yanında Dünya Bankının İnstitusional Quruculuğa Birinci Texniki Yardım Layihəsinin işçi qrupunda müxtəlif vəzifələrdə çalışıb.
2002-2007-ci illərdə Azərbaycan Respublikası Nazirlər Kabineti yanında Dünya Bankının İnstitusional Quruculuğa İkinci Texniki Yardım Layihəsinin işçi qrupunun direktoru olub.
2007-2010-cu illərdə “Caspian Biznes Consaltinq” MMC-nin idarəedici tərəfdaşı, 2010-2013-cü illərdə isə Liviya – Azərbaycan QSC-nin İdarə Heyətinin sədri kimi əmək fəaliyyətini davam etdirib.
2014-cü ildə Azərbaycan Respublikası Kənd Təsərrüfatı Nazirliyinin Beynəlxalq əməkdaşlıq şöbəsinin müdir müavini və Azərbaycan Respublikası Kənd Təsərrüfatı Nazirliyinin Strateji planlaşdırma və beynəlxalq layihələr şöbəsinin müdiri vəzifələrində çalışıb.
Rüfət Rüstəmzadə daha sonra Azərbaycan Respublikasının Kənd Təsərrüfatı Nazirliyi yanında Kənd Təsərrüfatı Layihələri və Kreditlərinin İdarə Edilməsi üzrə Dövlət Xidmətinin rəisi vəzifəsində işləyib.
L.Ə.
www.oxu.az
"
"“Bank Respublika” əmanətlərin faizlərini artırdıİndi əmanətindən gəlir əldə etmək istəyənlər daha faydalı əmanət faizlərindən faydalana biləcəklər.
Bu gündən etibarən “Bank Respublika” fiziki şəxslərin manat və ABŞ dolları ilə yerləşdirilən müddətli əmanətləri üzrə faiz dərəcələrini artırdı.
Belə ki, milli valyuta ilə fiziki şəxslərin əmanətlərinin maksimal faiz dərəcəsi faizlərin 12 aydan sonra çıxarıldığı təqdirdə illik 8%-dən 9 %-ə qaldırıldı.
24 ay müddətinə qoyulan əmanətlərdə faiz gəlirləri müddətin sonunda çıxarıldığı halda isə faiz dərəcəsi illik 10.5 % təşkil edəcək.
“Bank Respublika”da əmanətlərin yerləşdirməsinin bir neçə üstünlükləri də var. Əmanətin qarşısında sərfəli şərtlər ilə kredit almaqla yanaşı, Mobil və İnternet Şöbə xidmətlərindən tam pulsuz istifadə etmək olar.
Depozit hesabını bankın istənilən filial və ya şöbəsində açdırmaq mümkündür. Yeni faiz dərəcələri Bankın təmsil olunduğu bütün bölgələrinə aiddir.
“Bank Respublika” AR Əmanətlərin Sığortalanması Fondunun üzvüdür.
“Bank Respublika” ASC 22 may 1992-ci il tarixdə Azərbaycan Respublikası Milli Bankının lisenziyası əsasında fəaliyyətə başlamışdır və 25 ildir ki, “SizəFaydalı” şüarına sadiq qalaraq, effektiv maliyyə xidmətləri göstərir.
Bankın səhmdarları sırasında Almaniyanın iki tanınmış maliyyə institutu təmsil olunur – KfW (Almaniyanın Dövlət Bankı) bank qrupunun üzvü DEG İnvestisiya Şirkəti və Sparkassen-Finanzgruppe maliyyə qrupunun üzvü Sparkassen International Development Trust.
www.oxu.az
"
"“Azər Türk Bank”dan xanım startapçılara dəstəkÖlkədə ilk dəfə qadınlar arasında keçirilən “Global Startup Weekend Women” (“GSWW 2018”) startap yarışması başa çatıb.
Sosial məsuliyyət fəaliyyəti çərçivəsində bir çox layihələrin gerçəkləşməsində iştirak edən dövlət bankı “Azər Türk Bank”ın baş sponsorluğu ilə həyata keçirilən bu tədbirdə iştirak üçün 50-dən çox müraciət qəbul olunub və 11 komanda Bakı finalında iştirak edib.
Yarışın şərtlərinə görə, mentorların da dəstəyi ilə, 54 saat ərzində yeni məhsul hazırlanmasının öhdəsindən müvəffəqiyyətlə gələn “TalentPort” komandası birinci yerə layiq görülüb.
Nazənin Cavadova və Səkinə Nağızadədən ibarət olan bu komanda martın 7-də Parisdə keçiriləcək Böyük Finalda Azərbaycanı təmsil edəcək.
Daim yenilikçi və innovativ olan “Azər Türk Bank”ın bu layihədə baş sponsor qismində iştirak etməkdə niyyəti gənc xanımların iqtisadi sahələrdə bilik və bacarıqlarını təkmilləşdirməkdə, praktiki bacarıqlara yiyələnməkdə onlara dəstək vermək, sahibkarlıq, startap, innovasiyalar, marketinq kimi mövzularda bilik və təcrübə qazanmalarına kömək göstərmək, həmçinin dövlətimizin gender bərabərliyi siyasəti sahəsində nailiyyətlərinə kiçik bir töhfə verməkdir.
1995-ci ildən fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.
www.oxu.az
"
"TANAP qaz kəməri iyulda istifadəyə veriləcəkCənubi Qafqaz Boru Kəməri, Trans Anadolu Təbii qaz Boru Xətti (TANAP) və Trans-Adriatik Boru Xəttindən (TAP) ibarət olan Cənub Qaz dəhlizinin əhəmiyyətli mərhələsi başa çatıb.
Oxu.Az xəbər verir ki, bunu Türkiyənin Enerji və Təbii Qaynaqlar naziri Berat Albayrak Bakıda təşkil edilən “Cənub Qaz Dəhlizi” Məşvərət Şurası çərçivəsində nazirlərin dördüncü iclasında bildirib.
O qeyd edib ki, TANAP-ın ilk sınaq işlərinə keçən ay başlanılıb. Cari ilin iyulunda xəttin açılışı baş tutacaq. 
L.Ə.
www.oxu.az
"
"Hərracda dolların məzənnəsi dəyişmədi Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"Ötən ay qida, elektrik enerjisi, qaz istehsalı azalıb 2018-ci ilin yanvar ayında 3,9 milyard manatlıq və ya əvvəlki ilin müvafiq ayı ilə müqayisədə 1,5 faiz çox sənaye məhsulu istehsal edilib.
Oxu.Az xəbər verir ki, emal sektorunda tütün məmulatlarının istehsalı 2,8 dəfə, toxuculuq sənayesi məhsullarının istehsalı 73,9 faiz, dəri və dəri məmulatlarının, ayaqqabıların istehsalı 3,2 dəfə, poliqrafiya məhsullarının istehsalı 3,3 faiz, əczaçılıq məhsullarının istehsalı 3,1 dəfə, tikinti materiallarının istehsalı 22,2 faiz, hazır metal məmulatlarının istehsalı 81,5 faiz, mebel istehsalı 8,0 faiz artıb.
Qida məhsullarının istehsalı 1,0 faiz, içkilərin istehsalı 24,8 faiz, geyim istehsalı 52,3 faiz, ağacın emalı və ağacdan məmulatların istehsalı 20,9 faiz, kağız və karton istehsalı 17,6 faiz, kimya sənayesi məhsullarının istehsalı 1,3 faiz, rezin və plastik kütlə məmulatlarının istehsalı 28,3 faiz, metallurgiya sənayesi məhsullarının istehsalı 3,8 faiz azalıb. 
Eləcə də, kompüter və elektron məhsulların istehsalında 23,2 faiz, elektrik avadanlıqlarının istehsalı 22,3 faiz, maşın və avadanlıqların istehsalı 29,0 faiz, sair nəqliyyat vasitələrinin istehsalı 67,1 faiz, maşın və avadanlıqların quraşdırılması və təmiri işləri isə 6,0 faiz azalma baş verib.
Elektrik enerjisi, qaz və buxar istehsalı, bölüşdürülməsi və təchizatı sektorunda istehsalın həcmi 0,2 faiz, su təchizatı, tullantıların təmizlənməsi və emalı sektorunda isə 5,2 faiz azalıb.
L.Ə.
www.oxu.az
"
"Birjalarda fəlakət proqnozu Məşhur investor Cim Rocers növbəti “ayı” birjasının daha fəlakətli çöküşlərə yol açacağını bəyan edib. 
Oxu.Az xəbər verir ki, investor böhran vəziyyətinin hələ başlamadığını deyib:
“Böhran başlayarsa, bu, çox pis “ayı” bazarı olacaq. Son 2-3 həftədir qlobal bazarlarda yaşanan sərt satışın bu böhranın başlanğıcı olub-olmadığını söyləmək çətindir.
Təxminlərimizə görə, birja bir müddət yüksələn xətt üzrə hərəkət edəcək. Lakin bu il ərzində böhranın baş verəcəyi ehtimalı yüksəkdir”. 
Onun sözlərinə görə, cari ildə qızıl və gümüş həddən artıq bahalaşacaq: 
“Kriptovalyutaların çoxu dəyərini itirəcək. Faizlər “buğa” birjasına keçəcək. Xüsusilə uzunvədəli faiz dərəcələri yüksələcək. 1981-ci ildə faiz dərəcələri dibə vurmuşdu və bundan sonra faiz dərəcələrində 35 il “buğa” birjası müşahidə etdik.
Bu, yenə baş verəcək. Çox uzun müddət faiz dərəcələri və borclarda “buğa” birjası yaşanacaq”.
L.Ə.
www.oxu.az
"
"Mərkəzi Bank depozit hərracına hazırlaşır Azərbaycan Respublikasının Mərkəzi Bankı tərəfindən vəsaitlərin cəlb edilməsi üzrə növbəti depozit hərracının keçiriləcəyi elan edilib.
Oxu.Az xəbər verir ki, hərracda 250 milyon manat cəlb edilməsi nəzərdə tutulur. 
Müddət 14 gün, faiz dərəcəsi 8,01% – 12,99% müəyyən olunub.
L.Ə.
www.oxu.az
"
"“Western Union” pul transferi üçün “Ripple”i sınaqdan keçirir Beynəlxalq pul köçürmələrini asanlaşdırmaq istəyən maliyyə xidmətləri şirkəti “Western Union” “Ripple” texnologiyasını sınaqdan keçirdiyini açıqlayıb.
Oxu.Az xəbər verir ki, razılaşma baş tutarsa, beynəlxalq pul transferləri 3-5 günə deyil, dörd saniyəyə reallaşacaq. 
Şirkətin maliyyə direktoru Raj Agraual pul transferlərinin asanlaşdırılması üçün “Ripple” texnologiyasının istifadə edilməsinin planlaşdırıldığını deyib. 
“Western Union” ötən il milyardlarla dollarlıq pul transferinə imza ataraq, 1.4 milyard dollar gəlir əldə edib.
Əməliyyat sürəti ənənəvi bankçılıqda 3-5 gün çəkir. Halbuki blokçeyn texnologiyası ilə transferləri daha qısa müddətdə həyata keçirmək olar.
Bu müddət “Ethereum” üçün iki dəqiqə, bitkoin üçün bir neçə saatdır. Yalnız “Ripple” dörd saniyədə pul transferini həll etdiyini iddia edir.
L.Ə.
www.oxu.az
"
"Avro və rublun məzənnəsi yüksəldi 2018-ci ilin fevral ayının 15-nə Mərkəzi Bankın açıqladığı rəsmi dollar/manat məzənnəsi  1,7001 manat olub.
Oxu.Az Mərkəzi Banka istinadən xəbər verir ki, avro/manat məzənnəsi 2.1179 manat, rubl/manat məzənəsi isə 0,0300 manat təşkil edib. 
Qeyd edək ki, fevralın 14-də rəsmi olaraq 1 dollar 1,7001 manata, 1 avro 2.1043 manata, 1 Rubl 0,0294 manata bərabər idi.
L.Ə.
www.oxu.az
"
"Neft 65 dollara qədər yüksəldi Dünya birjalarında fevralın 15-də keçirilən hərraclarda neft bahalaşıb.
Oxu.Az xəbər verir ki, səhər saatlarına WTI neftinin qiyməti bir barelə görə 0,67 dollar və ya 1,11% artaraq 61,27 dollar təşkil edib.
Brent markalı neftin bir barelinin dəyəri isə 0,54 dollar və ya 0,84% bahalaşaraq 64,90 dollar olub.
L.Ə.
www.oxu.az
"
"“Fitch” Azərbaycanın iqtisadiyyatı ilə bağlı proqnozunu açıqlayıb“Fitch” beynəlxalq reytinq agentliyi qrupuna daxil olan “BMI Research” araşdırma şirkəti Azərbaycanda növbəti iki il üçün iqtisadi artımla bağlı proqnozunu açıqlayıb.
Oxu.Az APA-ya istinadən xəbər verir ki, şirkətin Azərbaycanla bağlı hazırladığı “Ölkə üzrə risk” adlı proqnoz hesabatında qeyd olunub ki, proqnoza əsasən bu il iqtisadi artım 2017-ci illə müqayisədə 1,2%, gələn il isə 3,3% təşkil edəcək.
“Nominal ifadədə 2018-ci ildə ÜDM-in 43,4 milyard dollar, 2019-cu ildə isə 47,3 milyard dollar olacağı gözlənilir. Bundan başqa, Azərbaycanda istehlak qiymətləri indeksinin bu il 9%, gələn il isə 4,8% olacağı proqnozlaşdırılır,” – deyə hesabatda qeyd olunub.
A.M.
www.oxu.az
"
"Azərbaycanın mülki aviasiyası britaniyalı investorlar üçün cəlbedicidirFevralın 14-də Böyük Britaniyanın baş nazirinin Azərbaycan üzrə ticarət elçisi Baronessa Emma Nikolsonun rəhbərlik etdiyi nümayəndə heyəti “Azərbaycan Hava Yolları” (AZAL) QSC-də danışıqlar aparılıb.
“Azərbaycan Hava Yolları”nın mətbuat xidmətindən Oxu.Az-a daxil olan məlumata görə, görüşdə tərəflər iki ölkənin siyasi və iqtisadi sahələrdə əməkdaşlığından məmnunluğunu bildiriblər.
Ümummilli lider Heydər Əliyev tərəfindən qoyulan möhkəm təmələ əsaslanan Azərbaycan mülki aviasiyası bu gün prezident İlham Əliyevin diqqət və qayğısı sayəsində öz dayanıqlı inkişafını davam etdirir. 
Böyük Britaniya şirkətləri ilə əməkdaşlıq 1999-cu ildən ümummilli lider Heydər Əliyevin göstərişi ilə Azərbaycana “Roll-Royce” şirkətinin mühərrikləri ilə təchiz olunmuş “Boeing 757” təyyarəsinin gətirilməsi ilə başlanılıb. 
Hazırda AZAL və “Silk Way Airlines” aviaşirkətlərinin donanmasının bir hissəsi Böyük Britaniyanın dünya sənayesinin liderlərindən biri olan “Roll-Royce” şirkətinin mühərrikləri ilə təchiz olunub. Bu kimi irimiqyaslı layihələr Azərbaycanın mülki aviasiyasını Britaniya şirkətlərinin cəlb olunduğu ən iri sahələrindən birinə çevrilib.
Görüşdə qeyd olunub ki, “Azərbaycan Hava Yolları”nın ilk beynəlxalq istiqamətlərindən biri London olub. Hazırda bu istiqamətdə uçuşlar müasir “Boeing 787 Dreamliner” təyyarəsi ilə yerinə yetirilir. 
Emma Nikolson bildirib ki, Azərbaycanın mülki aviasiyası böyük potensiala malikdir, Britaniya istehsalçıları və investorlarının fəaliyyəti üçün çox cəlbedicidir.
Görüşün yekunlarına əsasən, tərəflər bu sahədə Britaniya şirkətlərinin uğurlu əməkdaşlığına ümidvar olduqlarını bildiriblər.
www.oxu.az
"
"Azərbaycanın xarici borcu açıqlandı Cari ilin yanvar ayının 1-nə Azərbaycan Respublikasının xarici dövlət borcu 9,398.3 milyon dollar olub.
Maliyyə Nazirliyinə istinadən xəbər verir ki, bu rəqəm manat ekvivalenti ilə 15,978.1 milyon manat olub.
Xarici dövlət borcunun Ümumi Daxili Məhsula (ÜDM) olan nisbəti 22.8 faiz (2017-ci il üçün hesablanmış 70,135.1 milyon manat ÜDM-ə nisbətdə) təşkil edib.
Borca hökumətin birbaşa öhdəlikləri və dövlət zəmanətilə cəlb edilmiş kreditlər üzrə şərti öhdəliklər daxil edilib.
Xarici dövlət borcu beynəlxalq maliyyə institutlarından infrastruktur layihələri və maliyyələşmə proqramları üçün cəlb edilmiş kreditlərdən, həmçinin beynəlxalq maliyyə bazarlarında yerləşdirilmiş qiymətli kağızlardan ibarətdir.
L.Ə.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) fevralın 15-nə olan USD/AZN rəsmi məzənnəsini açıqlayıb.
Oxu.Az xəbər verir ki, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Bu qış nə qədər təbii qaz istehlak edilib? Qış mövsümünün dünyanın əksər ölkələrində sərt keçməsi enerjiyə olan tələbatı artırıb. 
Qeyd edək ki, 2017-ci ildə Azərbaycanda təbii qaz istehlakı 380,1 milyon kubmetr artıb.
Belə ki, 2017-ci ildə Azərbaycanda 12 milyard 168,6 milyon kubmetr təbii qaz istehlak edilib. 2016-cı ildə isə bu göstərici 11 milyard 788,5 milyon kubmetr olub. 
Maraqlıdır, bu qış mövsümündə ölkə əhalisi nə qədər qaz istehlak edib? Ümumiyyətlə, qışın mülayim keçməsi respublika üzrə təbii qaz sərfiyyatına təsir edibmi?
“Azəriqaz” İstehsalat Birliyinin mətbuat katibi İbrahim Kərbalayev Oxu.Az-a açıqlamasında bildirib ki, tələbat artdıqca təbii qazın verilişi də artırılır:
“Şaxtalı hava günlərində qazın verilişi artırılır. Respublika üzrə fevral ayının 12-də 26 milyon 999 min kubmetr, fevral ayının 13-də isə 27 milyon  520 min kubmetr qaz  istehlak olunub.
İki gün arasındakı artım 521 min kubmetr təşkil edir”.
İ.Kərbalayev bildirir ki, mövsümdən asılı olmayaraq, tələbat artdıqca təbii qazın verilişi artırılır.
Qeyd edək ki, fevralın 12-də Bakıda havanın tempraturu 10-2, regionlarda 8-1, respublikanın şimalında -3 dərəcə olub.
13 fevral tarixində isə Bakıda havanın temperaturu 9-3, regionlarda 7-0 dərəcə təşkil edib. 
L.Ə.
www.oxu.az
"
"Bir ayda ölkəyə bir milyard manat sərmayə yatırılıb  2018-ci ilin yanvar ayında ölkənin iqtisadi və sosial sahələrinin inkişafı üçün bütün maliyyə mənbələrindən əsas kapitala 960,3 milyon manat vəsait yönəldilib.
Oxu.Az rəsmi statistikaya istinadən xəbər verir ki, 362,7 milyon manatı və ya 37,8 faizi qeyri-neft sektoruna sərf edilib.
Bu sektorda investisiyaların həcmi ötən illə müqayisədə 68,0 faiz artıb. 
Ümumi sərmayənin 72,4 faizi bilavasitə tikinti-quraşdırma işlərinin yerinə yetirilməsinə sərf edilib.
İstifadə olunan vəsaitin 83,5 faizi məhsul istehsalı obyektlərinin, 11,0 faizi xidmət sahələri üzrə obyektlərin, 5,5 faizi isə ümumi sahəsi 121,0 min kvadrat metr olan yaşayış evlərinin tikintisinin payına düşüb.
Daxili mənbələrdən əsas kapitala yönəldilmiş vəsait ümumi sərmayənin 52,1 faizini təşkil edib. 
Əsas kapitala yönəldilmiş sərmayənin ümumi dəyərində müəssisə və təşkilatların vəsaitləri 81,4 faiz, bank kreditləri 6,7 faiz, büdcə vəsaitləri 6,1 faiz, əhalinin şəxsi vəsaitləri 5,2 faiz, büdcədənkənar fondların vəsaitləri isə 0,6 faiz təşkil edib.
L.Ə.
www.oxu.az
"
"Ötən ay benzindən əldə edilən gəlir açıqlandı 2018-ci ilin yanvar ayında pərakəndə ticarət şəbəkəsində satılan məhsulların dəyəri əvvəlki ilin eyni ayının səviyyəsini müqayisəli qiymətlərlə 2,4 faiz üstələyərək 2794,6 milyon manata bərabər olub.
Statistika Komitəsindən Oxu.Az-a verilən məlumata görə, ticarət dövriyyəsinin 1411,4 milyon manatını ərzaq məhsulları, içkilər və tütün məmulatları, 1383,2 milyon manatını qeyri-ərzaq məhsulları təşkil edib.
Satılan məhsulların dəyəri 2017-ci ilin yanvar ayının göstəricilərini real ifadədə müvafiq olaraq 1,7 faiz və 3,0 faiz üstələyib. 
Ərzaq məhsullarının satışından 1 253,4 milyon manat gəlir, içkilər və tütün məmulatlarının satışından 158 milyon manat, əczaçılıq və tibbi mallarının satışından 37,6 milyon manat, avtomobil yanacağından 161,4 milyon manat gəlir əldə edilib. 
Avtomobil yanacağının satışından əldə edilən gəlirlər ötən ilin müvafiq dövrünə nisbətdə 0,9 faiz artıb. 
Bazar və yarmarkaların ticarət dövriyyəsi azalıb
Hesabat ayında alıcıların son istehlak məqsədilə aldıqları mallara xərclədiyi vəsaitin 44,8 faizi ərzaq məhsullarının, 5,7 faizi içkilər və tütün məmulatlarının, 17,4 faizi toxuculuq məhsulları, geyim və ayaqqabıların, 6,1 faizi elektrik malları və mebellərin, 5,8 faizi avtomobil yanacağının, 1,3 faizi əczaçılıq və tibbi malların, 0,7 faizi kompüterlər, telekommunikasiya avadanlıqları və çap məhsullarının, 18,2 faizi isə digər qeyri-ərzaq məhsullarının alınmasına sərf olunub.
2018-ci ilin yanvar ayında istehlak məhsullarının 14,0 faizi ticarət müəssisələri, 52,9 faizi fərdi sahibkarlar tərəfindən, 33,1 faizi isə bazar və yarmarkalarda satılıb.
2017-ci ilin eyni ayı ilə müqayisədə pərakəndə ticarət dövriyyəsi real ifadədə müəssisələr üzrə 19,8 faiz, fərdi sahibkarlar üzrə 0,1 faiz artıb. Bazar və yarmarkalar üzrə isə bu rəqəm 0,2 faiz azalıb. 
Bir ölkə sakini orta hesabla 144,3 manatlıq ərzaq alıb 
Hesabat ayında əhalinin bir nəfərinə düşən orta pərakəndə ticarət dövriyyəsi 285,7 manat və ya 2017-ci ilin müvafiq ayının göstəricisindən nominal ifadədə 20,0 manat çox olub. 
Ticarət şəbəkəsində bir ölkə sakini orta hesabla 144,3 manatlıq ərzaq məhsulları, içkilər və tütün məmulatları, 141,4 manatlıq qeyri-ərzaq məhsulları alıb. 
L.Ə.
www.oxu.az
"
"Vahid Əhmədov problemli kreditlər məsələsini qaldırdıDollarla olan kreditlərlə bağlı məsələ yenə gündəmdədir və bu baxımdan, ümid edirik, bu problem, nəhayət, yaxın zamanlarda öz müsbət həllini tapacaq.
Oxu.Az xəbər verir ki, bunu millət vəkili Vahid Əhmədov Milli Məclisin (MM) İqtisadi siyasət, sənaye və sahibkarlıq komitəsinin fevralın 14-də baş tutan iclasında çıxışı zamanı deyib.
V. Əhmədov qeyd edib ki, ölkə prezidenti İlham Əliyev xüsusilə regionların inkişafı ilə bağlı məlum konfransda çox ciddi mesajlar verdi:
“Həmin çıxışda mühüm məsələlər qabardıldı, uğurlar dilə gətirildi. Bu baxımdan, ölkə iqtisadiyyatının inkişafı göz qabağındadır, müsbət saldoya nail olunub. Həmçinin, ölkədə manatın sabitliyini qoruyub-saxlamaq mümkün olub. 
Mərkəzi Bankın İdarə Heyətinin sədri Elman Rüstəmovun da bu yöndə fikirləri, proqnozları nikbindir. Eyni zamanda, onun dünənki çıxışında hamımızı narahat edən bir məsələyə də toxunuldu və vurğulandı ki, dollarla olan kreditlərlə bağlı məsələ gündəmdədir. 
Ona görə, ümid edirik, bu problem yaxın zamanlarda öz müsbət həllini tapacaq, insanlarımızı son üç ildə üzləşdikləri ciddi problemdən qurtarmaq mümkün olacaq. 
Vergilər Nazirliyinə yeni şəxsin gəlməsi ilə bu sahədə müsbət dəyişikliklərin baş verəcəyi gözlənilir. Yəni, vergi orqanlarında, vergi sistemində də mühüm dəyişikliklər baş verəcək. Buna ümidlərimiz var, nazir Mikayıl Cabbarovun fikirləri bu nikbinliyə ümidlər yaradır”.
Millət vəkili Rəqabət Məcəlləsinin qəbulunun vacibliyini dilə gətirib:
“Belə çıxır ki, bu il bu Məcəllənin müzakirəsi və qəbulu mümkün olmayacaq. Ancaq həmin Məcəllənin qəbulu vacibdir və qaçılmazdır”.
Rəqabət Məcəlləsi ilə bağlı məsələyə toxunan komitə sədri, akademik Ziyad Səmədzadə isə deyib ki, Məcəllənin müzakirəsi gündəmdədir:
“Milli Məclisin sədri cənab Oqtay Əsədovun yanında da bu məsələ müzakirə olundu və bildirildi ki, yaxın gələcəkdə onun müzakirəyə çıxarılması istisna deyil. Amma gərək həmin sənəd Prezident Administrasiyasının müvafiq şöbəsindən Milli Məclisə gəlsin, sonra onu müzakirələrə çıxaraq.
Ancaq Allaha şükür ki, bu məsələdə boşluqları doldurmaq üçün qanunlarımız var. Bununla belə, hesab edirik ki, Rəqabət Məcəlləsi olmaldır, bu, vacibdir”.
Kamil HƏMZƏOĞLU
www.oxu.az
"
"“PAŞA Sığorta”dan müştərilər üçün innovativ bir ilkPAŞA Sığorta şirkəti müştərilərinə avtomobil təmirinin izlənilməsi ilə əlaqədar yeni modul təqdim edərək sığorta sektorunda bir innovativ ilkə imza atdı.
Hər zaman müştərilərin  rahatlığını düşünən PAŞA Sığorta şirkəti bu dəfə zərərçəkənlərə avtoservisdə olan avtomobillərinin təmirinin izlənilməsi üçün yeni imkan yaratdı və artıq istifadəçilər istənilən yerdə telefon və ya kompüter vasitəsi ilə şirkətin rəsmi veb saytının ekranın sağ hissəsindən “Şəxsi Kabinetə” daxil olaraq
“Təmir prosesini izlə” bölməsində dövlət qeydiyyat nişanı və zərərçəkənə ayrılan özəl şifrəylə nəzarət sisteminə daxil olub təmirdə olan avtomobillərinin cari vəziyyəti barədə ətraflı məlumat əldə edə biləcəklər. 30-dan çox avtoservisə qoşulmuş bu modul istifadəçi üçün çox rahat və praktik şəkildə işlənilmişdir.
Beləliklə, PAŞA Sığorta şirkətindən icbari və ya KASKO sığortası əldə etmiş müştərilər sığorta hadisəsi zamanı avtomobillərinin təmir prosesini onlayn olaraq izləyə biləcəklər. Yeni təqdim olunmuş modulda müştərilər avtomobillərinin qəza yerindən təslim vəziyyəti ilə birgə avtoservisdə olan təmir prosessinin detallı şəkilləri ilə tanış ola və təmir mərhələlərinin təxmini bitmə tarixləri barədə məlumat ala biləcəklər.
PAŞA Sığorta şirkətinin Sığorta iddiaları və hüquqi təminat departamentinin rəhbəri Azər Kərimov bu modulun sığorta hadisəsi baş vermiş müştərilərin rahatlığını təmin edəcəyinə inanır. Onun sözlərinə görə bu yeni modul xarici praktikada çox istifadə olunsa da Azərbaycan sığorta bazarı üçün bir yenilikdir və bu yenilik müştərilərin sığorta tərəfdaşı kimi PAŞA Sığortanı seçmələri üçün vacib üstünlüklərdən olacaq.
Qeyd etmək istərdik ki, hal hazırda qeyri həyat sığorta bazarının lideri olan PAŞA Sığorta şirkəti 2006-cı ildən fəaliyyət göstərir. “PAŞA Holding” qrupunun üzvü olan “PAŞA Sığorta” 300 000-ə yaxın korporativ və fərdi müştərisinə 36 növ könüllü və icbari sığorta üzrə xidmət göstərir. Şirkət kapitalının, sığorta yığımlarının, sığorta ödənişlərinin həcmi və digər göstəriciləri ilə sığorta bazarının lider və ən böyük sığorta şirkətlərindəndir.
www.oxu.az
"
"Güzəştli mənzil almaq hüququ olanların siyahısına dəyişiklik edilib Azərbaycan Respublikası prezidentinin 21.07.2017-ci il tarixli, 1560 nömrəli Fərmanı ilə mənzilləri güzəştlə əldə etmək hüququ olan vətəndaşlar sırasına yeni “ən azı üç il elmi vəzifədə işləyən elmi işçilər” kateqoriyası əlavə edilib.
Mənzil İnşaatı Dövlət Agentliyindən Oxu.Az-a verilən məlumata görə, “Güzəştli mənzil” sistemində zəruri dəyişikliklər aparılıb, ən azı üç il elmi vəzifədə çalışan elmi işçilər tərəfindən təqdim edilməli sənədlər müəyyənləşdirilib. 
Habelə aidiyyəti elmi müəssisələrin siyahısının dəqiqləşdirilməsi ilə bağlı Azərbaycan Respublikasının Nazirlər Kabinetinə müraciət edilib.
Nazirlər Kabineti tərəfindən “Elm haqqında” Azərbaycan Respublikasının 14.06.2016-cı il tarixli Qanununda nəzərdə tutulan tələblərə uyğun gələn elmi müəssisə və təşkilatların siyahısı müəyyən edilib.
Bu siyahıda göstərilən müəssisə və təşkilatlarda ən azı üç il elmi vəzifədə işləyən elmi işçilər yaşından və ailə vəziyyətindən asılı olmayaraq, güzəştlə mənzil əldə etmək hüququndan yararlana bilər.
Həmin şəxslər tərəfindən təqdim olunmalı sənədlərin və aidiyyəti elmi müəssisələrin siyahıları ilə www.mida.gov.az və www.mida.az internet-saytlarının ana səhifəsində “Tələb olunan sənədlər” bölməsində tanış olmaq mümkündür.
Nazirlər Kabineti tərəfindən təqdim edilmiş siyahıya daxil olan elmi müəssisə və təşkilatlarda ən azı üç il elmi vəzifədə işləyən elmi işçilər “Elektron hökumət” portalında (www.e-gov.az) yaradılmış “Güzəştli mənzil” sistemi vasitəsilə 14.02.2018-ci il tarixindən etibarən Elektron İmza və ya ASAN İmzadan istifadə edərək müraciət edə bilərlər.
Eyni zamanda, “Güzəştli mənzil” elektron sistemindən istifadə ilə bağlı sualları cavablandırmaq və müraciətlərin sistemdə qeydiyyata alınmasında vətəndaşlara kömək göstərmək məqsədilə onlara Bakı şəhərində yerləşən 1, 3 və 5 saylı “ASAN xidmət” mərkəzlərində və Sumqayıt “ASAN xidmət” mərkəzində müvafiq xidmətin göstərilməsi də davam etdiriləcək.
“Güzəştli mənzil” sistemində qeydiyyatdan keçərək şəxsi elektron kabinetə sahib olacaq elmi işçilər daha öncə elektron kabinetə sahib omuş digər şəxslərlə bərabər hüquqlara malik olacaqlar.
L.Ə.
www.oxu.az
"
"Avro manata nisbətdə bahalaşdı2018-ci ilin fevral ayının 14-nə Mərkəzi Bankın açıqladığı rəsmi dollar/manat məzənnəsi  1,7001 manat olub.
Oxu.Az xəbər verir ki, avro/manat məzənnəsi 2.1043 manat, rubl/manat məzənəsi isə 0.0294 manat təşkil edib. 
Qeyd edək ki, fevralın 13-də rəsmi olaraq 1 dollar 1,7001 manata, 1 avro 2.0919 manata, 1 rubl 0,0294 manata bərabər idi.
E.Ə.
www.oxu.az
"
"Neftin son qiymətləriDünya bazarlarında neftin qiyməti bahalaşıb.
Oxu.Az bu barədə hərracların son nəticələrinə istinadən məlumat verir.
ICE London qitələrarası birjasında keçirilən hərraclar zamanı Brent markalı neftin bir barelinin dəyəri isə 0,08 dollar və ya 0,13% bahalaşaraq 62,80 dollar təşkil edib.
WTI neftinin bir barelə görə qiyməti 0,02 dollar və ya 0,03% azalaraq 59,17 dollar olub.
www.oxu.az
"
"Ziyad Səmədzadə: Aqrar sektorun inkişafında sınanmış mexanizmlərdən istifadə edilirAzərbaycanda aparılan uğurlu iqtisadi siyasətin mühüm istiqamətlərindən biri sistemli dövlət tənzimlənməsidirsə, digəri  həmin sistemli dövlət tənzimlənməsinin həyata keçirilməsidir.
Oxu.Az xəbər verir ki, bunu Milli Məclisin (MM) İqtisadi siyasət, sənaye və sahibkarlıq komitəsinin sədri, akademik Ziyad Səmədzadə fevralın 13-dəVergilər Nazirliyinin təşkil etdiyi ""Vergilər, şəffadlıq, inkişaf"" adlı konfransdakı çıxışının bəzi mətbuat orqanlarında təhrif edilməsinə münasibətini bildirərkən deyib.
Komitə sədri qeyd edib ki, Azərbaycan dövləti eyni zamanda, ölkədə aqrar sektorun dayanıqlı və davamlı inkişafı üçün dünyada özünü doğrultmuş iqtisadi mexanizmlərdən istifadə edir.
“Bu istiqamətlərdən biri də ondan ibarətdir ki,ölkənin ərzaq təhlükəsizliyini təmin etmək, aqrar sektorun davamlı inkişafına dəstək üçün kənd əməkçilərinə bir sıra istiqamətlərdə kömək edilir. Bu köməkliklərdən biri də kənd təsərrüfatının torpaq vergisindən başqa bütün vergilərdən azad olunmasıdır. Artıq respublikamızda kənd əməkçilərinə bu dəstək, bu həvəsləndirmə neçə illərdir ki, davam etdirilir və bundan sonra da davam etdiriləcək.
Mən də  bütün çıxışlarımda, yazdığım əsərlərdə, dərc etdiyim məqalələrdə, iştirak etdiyim bütün beynəlxalq tədbirlərdə Azərbaycan dövlətinin bu istiqamətdə apardığı uğurlu iqtisadi siyasət barədə kifayət qədər fikirlər söyləmişəm. Hesab edirəm ki, Azərbaycan dövlətinin kənd təsərrüfatına dəstəyi çox düzgün iqtisadi siyasətin bir istiqamətidir və bu siyasət Azərbaycan kəndinin inkişafı naminə, ərzaq təhlükəzisliyinin daha davamlı-keyfiyyətli təmin edilməsi naminə düzgün bir addımdır.
Ona görə də bəzi mətbuat orqanlarında, saytlarda mənim belə bir məna daşıyan çıxışımın təhrif edilməsinə qətiyyətlə etiraz edirəm və bu, peşəkar olmayan yanaşmanı etirazla qarşılayıram”-deyə, Z. Səmədzadə sözlərinə əlavə edib.
Kamil HƏMZƏOĞLU
www.oxu.az
 
"
"İlham Əliyev əhalinin sosial müdafiəsinə pul ayırdıPrezident İlham Əliyev əhalinin sosial müdafiəsinin yaxşılaşdırılmasına dair əlavə tədbirlər haqqında sərəncam imzalayıb.
Oxu.Az-ın məlumatına görə, bir sıra sosial təyinatlı obyektlərdə tikinti və əsaslı təmir işlərinin başa çatdırılması məqsədilə “Azərbaycan Respublikasının 2018-ci il dövlət büdcəsində dövlət əsaslı vəsait qoyuluşu (investisiya xərcləri) üçün nəzərdə tutulan vəsaitin bölgüsü”nün 1.10.8-ci yarımbəndində göstərilmiş məbləğin 15 297 900 (on beş milyon iki yüz doxsan yeddi min doqquz yüz) manatı Əmək və Əhalinin Sosial Müdafiəsi Nazirliyinə ayrılıb.
A.M.
www.oxu.az
"
"Sitrus meyvəçiliyinin inkişafına dair Dövlət Proqramı təsdiqlənibAzərbaycan prezidenti İlham Əliyev “Azərbaycan Respublikasında sitrus meyvəçiliyinin inkişafına dair 2018–2025-ci illər üçün Dövlət Proqramı”nın təsdiq edilməsi haqqında sərəncam imzalayıb.
Oxu.Az-ın məlumatına görə, Dövlət Proqramında nəzərdə tutulan tədbirlərin maliyyələşdirilməsi məqsədi ilə Maliyyə Nazirliyi və İqtisadiyyat Nazirliyi hər il, müvafiq olaraq, dövlət büdcəsinin və dövlət investisiya proqramlarının tərtibi prosesində maliyyə vəsaitinin nəzərdə tutulması üçün zəruri tədbirlər görməlidir.
Kənd Təsərrüfatı Nazirliyi isə Dövlət Proqramında nəzərdə tutulan tədbirlərin həyata keçirilməsini əlaqələndirsin və Dövlət Proqramının icrasının gedişi barədə ildə bir dəfə Azərbaycan prezidentinə məlumat verməlidir.
A.M.
www.oxu.az
"
"Masallı Sənaye Məhəlləsinin tikintisinin birinci mərhələsi başa çatıb Masallı Sənaye Məhəlləsinin inzibati binasında Sənaye Məhəlləsinin sahibkarlar üçün üstünlükləri, istehsal və emal sahələrinin təşkili üçün yaradılacaq imkanlar barədə sahibkarların məlumatlandırılması və təklif edilən layihələrlə bağlı müzakirələrin aparılması məqsədilə iş adamları ilə görüş keçirilib.
Oxu.Az xəbər verir ki, bu barədə İqtisadiyyat Nazirliyi məlumat yayıb.
İqtisadiyyat nazirinin müavini Niyazi Səfərov bildirib ki, hazırda ölkədə müasir infrastruktura malik sənaye parklarının və məhəllələrinin, yeni istehsal sahələrinin yaradılması işləri davam etdirilir. O, regionlarda sahibkarlıq fəaliyyətinin genişlənməsinə, yerli ehtiyatlardan səmərəli istifadə etməklə sənaye sahələrinin inkişafına, istehsal prosesinin təşkilində infrastruktur xərclərinin azaldılmasına, sahibkarlar arasında kooperasiya əlaqələrinin gücləndirilməsinə, məşğulluqda sənayenin xüsusi çəkisinin artırılmasına, idxalın əvəzlənməsinə, yerli məhsulun daxili və xarici bazarlara çıxarılmasına geniş imkanlar yaratdığını diqqətə çatdırıb.
Masallı Rayon İcra Hakimiyyətinin başçısı Rafil Hüseynov Masallı Sənaye Məhəlləsinin rayon, bütünlükdə region üçün, xüsusilə kiçik və orta sahibkarlığın inkişafı, əhalinin məşğulluğunun təmin olunması baxımından əhəmiyyətini qeyd edib.
Masallı Sənaye Məhəlləsində tikinti-quraşdırma, o cümlədən bütün zəruri infrastrukturun qurulması işlərinin birinci mərhələsi başa çatdırılıb, hazırda son tamamlama işləri həyata keçirilir. İlkin mərhələdə ümumi sahəsi 7500 m²-ə yaxın 3 istehsal sahəsi, texniki və köməkçi binalar istifadəyə veriləcək. Artıq sahibkarlar tərəfindən ümumi dəyəri 33 milyon manatdan çox olan 33 layihə təklifi təqdim olunub. İlkin olaraq Sənaye Məhəlləsində 4-ü mebel istehsalı, digərləri plastik məmulatlar, metal məmulatlar, tikinti materialları, kabel istehsalı və dulusçuluq məmulatları istehsalı olmaqla 9 layihə icra olunacaq. Müəssisələrin bu ilin aprelində fəaliyyətə başlaması nəzərdə tutulur. Hazırda tikintidə 200 nəfər çalışır.
Sənaye Məhəlləsində birinci mərhələdə 230, ümumilikdə isə, 600-dən çox yeni iş yeri yaradılacaq. Masallı Sənaye Məhəlləsində sahibkarlara mühasibatlıq, hüquqi məsləhət, bank və sığorta, poçt və internet, logistika və s. xidmətlər təqdim olunacaq. Sənaye Məhəlləsində həmçinin yeməkxana, tibb məntəqəsi fəaliyyət göstərəcək.
A.M.
www.oxu.az
"
"Dolların sabaha olan məzənnəsi Azərbaycan Mərkəzi Bankı (AMB) fevralın 14-nə olan USD/AZN rəsmi məzənnəsini açıqlayıb.
Oxu.Az xəbər verir ki, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Bu il kənd təsərrüfatında məhsuldarlıq olacaqmı?Qış mövsümünün üçüncü ayıdır və adətən, şaxtalı keçən qış mövsümü bu il xoş hava ilə müşayiət olunur. Bəzi rayon və şəhərdə sulu qar və qar yağsa da, ümumilikdə hələlik ölkəmizə qar yağıntısı düşməyib. 
Rəylərə görə, qar torpağın məhsuldarlığı üçün mühüm amildir. Nəmliyini artırır, zərərvericiləri öldürür. Qar bitkiləri, xüsusilə taxıl, tərəvəz-bostan bitkilərini örtür və onu soyuqdan, şaxtadan qoruyur.
Payızlıq taxıl bitkilərindən arpa və buğdaya gübrə verilir. Quraqlıq olanda bu gübrə torpağa yaxşı hopmur, lakin qar yağıb torpaqda nəmlik yaratdıqda həmin gübrələr torpağa qarışır və bitki üçün mənimsənilən hala düşür.
Maraqlıdır, bəs hazırkı halda kənd təsərrüfatında məhsuldarlıq necə olacaq?
Kənd Təsərrüfatı Nazirliyinin mətbuat xidmətinin rəhbəri Murtuzəli Hacıyev Oxu.Az-a açıqlamasında deyib ki, fevral  ayında havaların mülayim keçməsi çəyirdəkli meyvə ağaclarının tez oyanmasına, vaxtından əvvəl çiçəkləməsinə səbəb ola bilər: 
“Sonradan şaxta olarsa, bu, həmin ağacların məhsuldarlığına mənfi təsir edəcək. Kənd təsərrüfatı bölgələrdə mövcuddur. Bakı və Abşeron yarmadası ilə müqayisədə bölgələrdə hava şəraiti qış fəslinə uyğundur”.
M.Hacıyev hələlik hava şəraiti ilə bağlı hər hansı fəsad baş vermədiyi deyir: 
“Fermerlərdən şikayət almamışıq.  Hələlik məhsuldarlıqdan danışmaq tezdir. Aprel-may aylarında məhsuldarlıqla bağlı göstəriciləri açıqlayacağıq. Taxıl indi kollanma mərhələsindədir”.
L.Ə.
www.oxu.az
"
"Azərbaycan Çindən turist cəlb edəcəkTrans-Xəzər ticarət dəhlizinin genişləndirilməsi üçün potensial mövcuddur. Ötən il Azərbaycan vasitəsilə 10,4 mln. ton yük daşınıb ki, bu da 2016-cı illə müqayisədə 16% çoxdur. Ağır yük avtomobilləri ilə yük daşımaları isə 14% artıb.
Oxu.Az xəbər verir ki, bunu Çin səfəri ilə bağlı bu gün keçirdiyi mətbuat konfransında iqtisadiyyat naziri Şahin Mustafayev bildirib.
O deyib ki, Çin Xalq Respublikasına səfərin dörd əsas məqsədi var idi:
“Bunlar Trans-Xəzər ticarət dəhlizi, Azərbaycanın turizm və ixrac potensialının artırılması, Çinlə əməkdaşlığın gücləndirilməsidir. Trans-Xəzər layihəsi Çinin reallaşdırmaq istədiyi “Bir kəmər, bir yol” layihəsinə tam uyğundur. Ötən il ölkələrimiz arasında ticarət dövriyyəsinin həcmi 43% artaraq 1,2 mlrd. dollara çatıb”.
O, Çinlə Azərbaycan arasında turizm əlaqələrindən danışıb. Nazir deyib ki, Azərbaycana qrup şəklində turistlərin cəlbi ilə bağlı razılıq əldə olunub: 
“Tezliklə bununla bağlı memorandum imzalanacaq. Hər il Çindən dünyanın müxtəlif yerlərinə 120 milyon nəfər turist gedir:
“İnanırıq ki, bu memorandumdan sonra Azərbaycana Çindən gələn turistlərin sayı artacaq”.  
L.Ə.
www.oxu.az
"
"BP Azərbaycana 69 milyard dollardan artıq sərmayə yatırıbSon 25 ildə tərəfdaşlarımızla birgə əməliyyatçı olduğumuz layihələrə 69 mlrd. dollardan artıq sərmayə qoymuşuq. 
Oxu.Az xəbər verir ki, bunu Vergilər Nazirliyinin təşkil etdiyi “Vergilər. Şəffadlıq. İnkişaf” adlı konfransda çıxış edən “BP-Azerbaijan” şirkətinin vitse-prezidenti Bəxtiyar Aslanbəyli deyib.
Məlum olub ki, təkcə “Azəri-Çıraq-Günəşli” yataqlar blokunda indiyədək 3,3 mlrd. barel neft hasil edilib:
“Həmçinin, 32 mlrd. kubmetr səmt qazını təmənnasız dövlətə vermişik. “Şahdəniz” layihəsi çərçivəsində 89 mlrd. kubmetr qaz və 176 mln. barel kondensat hasil olunub”.
L.Ə.
www.oxu.az 
"
"Valyuta hərracının nəticəsi açıqlandıBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
www.oxu.az
"
"Azərbaycanda vergi yoxlamalarının sayı azaldılacaqDövlət yaratdığı imkanlar qarşısında vergi ödəyicilərindən şəffaflıq tələb edir. Biz kəmiyyət etibarilə vergi yoxlamalarını azaldacağıq. Lakin bu, nəzarətin zəifləyəcəyi demək deyil.
Oxu.Az xəbər verir ki, bunu Vergilər Nazirliyinin “Vergilər, şəffaflıq, inkişaf” adlı konfransında çıxış edən nazir Mikayıl Cabbarov deyib: 
“Vergi yoxlamalarının sayını azaltmalıyıq və azaldacağıq, biznes yoxlamaları azaldılacaq. Yoxlamalar və sanksiyaların tətbiqi məqsəd deyil.
İkili mühasibatlığın aparılması, kölgə iqtisadiyyatı, vergidən yayınma yolverilməzdir. Biz bilirik ki, bunu bir günə, bir həftəyə, bir aya etmək mümkünsüzdür. Həmin prosesdə Vergilər Nazirliyi sizə dəstək verə bilər”. 
Leyla Əliyeva
www.oxu.az
"
"Mikayıl Cabbarov sahibkarlara müraciət etdiGəlin, münasibətlərimizə yeni səhifədən başlayaq. Vergiləri ödəmək hər birinizin borcudur. Ödənilən hər manat səhiyyəmizin, təhsilimizin güclənməsinə xidmət edir.
Oxu.Az xəbər verir ki, bunu vergilər naziri Mikayıl Cabbarov sahibkarlara müraciətində deyib.
O bildirib ki, vergidən yayınan sahibkarın dükanında qiymətlər digər dükanlara nisbətən aşağı olur. Bu isə qeyri-sağlam rəqabətə şərait yaradır:
“Dükandan kassa çeki tələb etmək ayıb sayılmamalıdır. Binanızın altında yerləşən qonşunun dükanından çek tələb olunması qonşuluq münasibətlərinizə xələl gətirə bilər, amma nəzərə alsanız ki, həmin vergilər hara xərclənir, o zaman bu addımı da atarsınız”.
Nazir bildirib ki, əsaslandırılmamış sanksiyaları yol verməmək üçün yoxlamalar vergi ödəyicisinin iştirakı ilə aparılacaq:
“Hamı səhv edə bilər. Amma bilərəkdən hansısa məlumatların saxtalaşdırılması cinayətdir”.
M.Cabbarov Vergi Məcəlləsinə dəyişikliklərə münasibət bildirib. O deyib ki, məcəlləyə tez-tez dəyişiklik edilməsini məqsədəuyğun hesab etmir:
“Vergi qanunvericiliyində tez-tez dəyişikliklər vergi riskləri yaradır. Mövcud Vergi Məcəlləsinə dəyişikliklərlə bağlı təkliflər hazırlamışıq. Vergi Məcəlləsinə dəyişikliklərlə bağlı təklifləri nəzərdən keçiririk. Martın 31-nə qədər təkliflərinizi bizə göndərin”.
Leyla Əliyeva
www.oxu.az
"
"Nazir: Bəzi şirkətlər vergidən yayınırlarDövlətin və sahibkarların maraqları bir-birinə uyğun gəlməlidir.
Oxu.Az xəbər verir ki, bunu Vergilər Nazirliyinin təşkil etdiyi “Vergilər, şəffadlıq, inkişaf” adlı konfransda çıxış edən vergilər naziri Mikayıl Cabbarov deyib. 
O, son illər vergi sistemində aparılan islahatlara toxunaraq, müsbət və mənfi nəticələrin olduğunu xatırladıb:
“Müsbət səhifələr kimi qeyd etmək olar ki, vergi orqanlarının fəaliyyəti tam avtomatlaşdırılıb, vergi öhdəliklərinin bütün tarixçəsini özündə əks etdirən vahid informasiya sistemi yaradılıb, vergi ödəyicilərinə göstərilən xidmətlər mütərəqqi prinsiplər əsasında qurularaq elektronlaşdırılıb, “çağrı mərkəzi”, “bir pəncərə” dövlət xidmətlərinin əsası bu nazirlikdə qoyulub”.
Nazir bildirib ki, Azərbaycanda bəzi vergi ödəyiciləri vergiyə gəlirlərinə və xərclərinə görə deyil, dövriyyələrinə uyğun cəlb edilib. Bu isə mənfi amildir:
""Audit institutu əhəmiyyətli dərəcədə itirilib. Plan və proqnozun yerinə yetirilməsi naminə vergi ödəyicilərindən ödənilməli olan vergi məbləğindən artıq ödəmələr tələb edilib. Bu ödəmələrin həcminin ilbəil artması, neft və qeyri-neft sektorlarında vergi yükünün qeyri-mütənasib paylanılması özəl biznesə qarşı bugünkü tələblərə cavab verməyən metodları qarşıya çıxarıb"".
M.Cabbarov vergitutma bazasının genişləndirilməsinin tərəfdarı olduğunu deyib:
“Vicdanlı vergi ödəyicisi ilə qeyri-vicdanlı vergi ödəyicisi arasında fərq qoyulmalıdır. Vicdanlı vergi ödəyicisi səhv edə bilər və biz ona bir də bu səhvi təkrar etməməsi üçün dəstək olmalıyıq.
Vergi  toplanmasından könüllü vergi ödənilməsinə keçilməlidir. Biz vergi uçotunun bərpası ilə məşğul olacağıq. Vergi nəzarəti informasiya texnologiyaları üzərindən keçiriləcək”.
Nazir deyib ki, Azərbaycanda tanınmış xarici və yerli şirkətlər vergidən yayınma hallarına yol verirlər:
“Tanınmış yerli və xarici şirkətlərin də qanunvericilikdə olan boşluqlardan və ya vergi orqanlarda informasiyanın olmamasından istifadə edərək, vergidən yayınma hallarına yol verirlər. Bu şirkətlər vergidən yayınma yollarını yaxşı bilən təcrübəli vergi məsləhətçiləri işə götürür, maraqlarını müdafiə edə bilən bahalı və bacarıqlı hüquqşünaslar cəlb edirlər. Biz bu halları bilirik.
Əgər hesab edirsiniz ki mən mübaliğə edirəm, yadınıza salın nə qədər şirkət tanıyırsınız ki, göstərdiyi xidmətin ödənişini xaricdə alır, nə qədər işçi tanıyırsınız ki, aldıqları əməkhaqqı rəsmiyyətə salınmayıb, getdiyiniz neçə supermarket və ictimai iaşə obyekti var ki, müştərilərinə fiskal kassa çekini vermir”.  
Nazir bildirib ki, kiçik sahibkarlıqda vergidən yayınma daha genişdir.
Leyla Əliyeva
www.oxu.az
"
"Vahid Əhmədov: Vergi Məcəlləsi yenidən hazırlanmalıdırVergi yoxlamaları ilə bağlı Vergi Məcəlləsinə dəyişiklik edilməlidir. Vergi Məcəlləsinə edilən dəyişikliklə vergi yoxlamaları zamanı vergi ödəyicisinin işgüzar nüfuzuna xələl gəlməməsinə xüsusi diqqət yetirilməlidir. 
Oxu.Az xəbər verir ki, bunu “Vergilər. Şəffaflıq. İnkişaf” adlı konfransda millət vəkili Vahid Əhmədov deyib.
O qeyd edib ki, elektron qaimə fakturası məsələsində də ciddi problemlər var:
“Son vaxtlar vergilər nazirinin tələbləri ilə sənədləşməyə çox ciddi diqqət yetirilir. Hesab edirəm ki, sənəd məsələsini birdəfəlik ləğv etmək qeyri-mümkündür. Lakin sənəddən başlamış istehlakçıya qədər bütün məsələlər şəffaf olmalıdır.
Xahiş edirəm ki, nazirlik sənədləşmə işində ehtiyatlı olsun ki, sahibkarlar da əziyyət çəkməsin. Eyni zamanda, hər il Dövlət Neft Fonduna transfertləri nəzərə almasaq, Vergilər Nazirliyi xətti ilə büdcəyə 6,5-7 milyard manat həcmində vəsait daxil olur.
Bu vəsait kifayət qədər böyükdür və onun yığılmasında çətinlik yaranır. Təklif edirəm ki, İqtisadiyyat və Vergilər  Nazirliyi proqnozlar verəndə bunu razılaşdırsınlar ki, proqnozlar həqiqətə uyğun olsun. Proqnoz məsələsində ciddi olsunlar”. 
Millət vəkili deyib ki, Vergi Məcəlləsi yenidən işlənib-hazırlanmalıdır: 
“Yerli vergiləri yerli büdcələrə verməyi təklif edirəm. Nazirliyin bu məsələyə xüsusi diqqət yetirməsi xahiş olunur. Bundan başqa, sadələşdirilmiş verginin faizi çox aşağıdır. Əsas səbəb isə dövriyyənin iki yüz min manat olmasıdır.
Ötən müddətdə manat devalvasiyaya uğradı, ucuzlaşdı, amma bu məbləğ üçün sadələşdirilmiş vergini saxlamışıq. Sahibkarlar ya məcbur olub şirkətlərini bağlayır, ya da yeni şirkət yaradırlar.
Təklif edirəm ki, sadələşdirilmiş vergi ödəyicisi olmaq hüququnu əldə etmək üçün müəyyənləşdirilən bu məbləğə yenidən baxılsın və bu məbləğ 300-400 min manat səviyyəsinə qaldırılsın”.
Leyla Əliyeva
www.oxu.az
"
"Mərkəzi Bank: İqtisadiyyatda kredit aktivliyi bərpa olunmayıb İqtisadiyyatın pula olan tələbinin təmin edilməsi və likvidliyin effektiv idarə olunması məqsədilə Mərkəzi Bank müxtəlif müddətli (7 günədək, 14 günlük, 28 günlük və s.) çərçivə və açıq bazar əməliyyatlarını aktiv saxlayır.
Oxu.Az Mərkəzi Banka istinadən xəbər verir ki, iqtisadiyyatda kredit aktivliyinin bərpa olunmaması şəraitində bank sistemində akkumulyasiya olunan izafi likvidlik Mərkəzi Bankın sterilizasiya alətlərinə yüksək tələbi şərtləndirir.
Ümumilikdə təhlillər göstərir ki, yaradılmış monetar şərait istehlakla yığımın optimal balansının təmin edilməsinə müsbət təsir edir.
Mərkəzi Bank bundan sonra da iqtisadiyyatda və maliyyə bazarlarında baş verən prosesləri diqqətlə izləməyə davam edəcək.
Öz səlahiyyətləri çərçivəsində sərəncamında olan alətlərlə qiymətlərin sabitliyini təmin etməyə çalışacaq.
L.Ə.
www.oxu.az
"
"Pullar hara axır və ya kapitalı Azərbaycana necə qaytarmaq olar?Aktivlərin Azərbaycan məkanına qaytarılması çox mürəkkəb məsələdir və bir sıra ölçülərin qəbul olunmasını tələb edir.
Oxu.Az xəbər verir ki, bu sözləri Echo.az-a verdiyi müsahibədə bank eksperti, “Əkrəm Həsənov və partnyorları” hüquq şirkətinin direktoru, Vəkillər Kollegiyasının üzvü Əkrəm Həsənov səsləndirib.
“Hökumət Azərbaycan biznesinə üz tutaraq, aktivlərin və kapitalların Azərbaycana qaytarılması ilə bağlı çağırış etməli və kapital amnistiyası elan etməlidir”, – deyə ekspert bildirib.
Həsənov bildirib ki, bir çox ölkələrdən fərqli olaraq, Azərbaycanda hansı şirkətlərin ofşorlara aid olduğunu aydınlaşdırmaq çox çətindir.
“Məsələ ondadır ki, bizim ölkədə şirkət sahibi barədə məlumatlar kommersiya sirri hesab olunur. Əvvəllər bu qəbildən olan məlumatları əldə etmək olurdu. Ancaq son bir neçə ildə o, kommersiya sirri siyahısına daxil edilib. Ona görə şirkət öz sahiblərinin adını ictimaiyyətə açıqlamaq istəyinə düşməyənə qədər bu məlumatları əldə etmək çox çətin olur.
Qeyd edim ki, hüquqi şəxs barədə informasiya kommersiya sirri sayılmır”, - deyə Əkrəm Həsənov bildirib.
“Bütün sivil ölkələrdə şirkət sahibi barədə informasiya əlçatan olur. Hətta internetdən də belə məlumatı əldə etmək mümkündür. Bizdə, deyək ki, Vergilər Nazirliyinin saytına daxil olduqda,  şirkətin nə vaxt yarandığı, nizamnamə kapitalının məbləği, direktorun kimliyi barədə məlumat toplamaq mümkün olsa da, şirkətin sahibi barədə heç bir informasiya verilmir. Bu,, yolverilməz haldır, belə ki, ofşorlaşmaya yol açır.
Hesabların sahibi barədə informasiyanı gizlətmək, əslində, elə ofşor zonalar üçün səciyyəvidir. Azərbaycanda fəaliyyət göstərən bir çox şirkətlər ofşor şirkətlərdir, ancaq onların dəqiq sayını və arxalarında kimlərin dayandığını bilmirik. 
Əlbəttə, onlar Azərbaycan şirkəti olaraq büdcəyə vergi ödəsə də, gəlirlərini ölkə hüdudlarından kənara çıxarır. Beynəlxalq şirkətlər və xarici ekspertlər buna mat qalıb, belə ki, bütün dünya bu problemə qarşı mübarizə apardığı halda, biz, əksinə, şübhəli biznesmenlər üçün bu cür şərait yaradırıq”, – deyə Əkrəm Həsənov bildirib.
Ekspert aktivlərin Azərbaycana geri qaytarılması prosesi barədə danışıb.
“Əvvəla, İlham Əliyevə gələcək prezident seçkilərində uğurlar arzulayıram, ümid edirəm ki, növbəti müddətə prezident seçildikdən sonra bu məsələnin həlli ilə məşğul olacaq. İlham Əliyevin son zamanlar iqtisadiyyatın sağlamlaşdırılması və korrupsiyaya qarşı mübarizə ilə bağlı apardığı siyasət kapitalların ölkəyə qaytarılması məsələsinin hökumətin planında olduğunu deməyə əsas verir”, - deyə Həsənov  bildirib.   
“Yeri gəlmişkən, fikrimcə, prezident seçkilərinin vaxtının dəyişdirilməsi həm də onunla bağlıdır ki, hakimiyyət artıq ölkədən kapital axınına qarşı təxirəsalınmaz tədbirləri ləngitmək niyyətində deyil. Aktivlərin Azərbaycana qaytarılması üçün ofşor şirkətlər müəyyən edilməlidir. Bunun üçün şirkət sahibləri haqqında açıq informasiya təmin edilməlidir. İctimai nəzarət o qədər də az rol oynamır”, - deyə Həsənov bildirib.
“Bundan savayı, hökumət aktivlərin və kapitalların Azərbaycan hüdudlarına qaytarılması barədə Azərbaycan biznesinə çağırış etməlidir. Əlbəttə ki, kapital amnistiyası olmadan bunu etmək mümkün deyil. Bunun üçün müvafiq qanun qəbul olunmalıdır.
Elə bir qanun ki, naməlum mənşəli vasitələrin sahibləri onları könüllü şəkildə bəyannaməyə daxil etdikdə, cinayət məsuliyyətindən azad olsun”, – deyə Əkrəm Həsənov qeyd edir.
“Sahibkarlara vergi orqanlarına ölkə xaricində olan bank hesabları, bəyannaməyə daxil edilməyən gəlirlər və ya şirkətlər barədə məlumat vermək kifayətdir. Gəlirin mənbəyi barədə sual, sözsüz ki, artıq verilməməlidir.
Demək istədiyim odur ki, kapital amnistiyası onların xarici aktivlərini leqallaşdırmağa kömək olacaq. Ancaq buna əməl etməyənlər “şallaqlanacaq”. Kapital amnistiyası bir çox ölkələrdə effektiv şəkildə tətbiq edilib”, – deyə ekspert qeyd edib.  
Həsənovun sözlərinə görə, aktivlər və hesablardan savayı, şirkətin xərclərinin də vergi bəyannaməsinə daxil edilməsi çox effektiv olar. Bu, xüsusilə “quru” maaşa baxmayan dövlət məmurları üçün keçərlidir.
“Bundan başqa, müstəqil məhkəmə sistemi olmadan de-ofşorizasiya baş tutan deyil. Azərbaycan məhkəmə sistemində mütləq şəkildə islahatlar aparmaq lazımdır. Burada söhbət inam və etibardan gedir, bu keyfiyyətlər olmasa, heç kim öz pullarını Azərbaycana qaytarmaq istəməyəcək”, - deyə Əkrəm Həsənov diqqətə çatdırıb.
Qeyd edək ki, bir il əvvəl Azərbaycan Nazirlər Kabineti, qiymətli kağızlar bazarında lisenziyalaşdırılan şəxslərin səhmdarı ola bilməyən şəxslərin qeydiyyata alındığı ofşor zonaların siyahısını təsdiq edib.
Nazirlər Kabinetinin qərarına əsasən, bu siyahıya aşağıdakı ölkələr və ərazilər  daxil edilib: Anqila, Antiqua və Barbuda, Aruba, Baham adaları, Beliz, Kuk adaları, Qrenada, Maldiv adaları, Nauru, Antill (Niderland), Panama, Samoa, Sent-Kits və Nevis, Seyşel, Turk və Kaykos, Vanuatu, ABŞ Virgin adaları.
Beləcə, bu ofşor zonalarda qeydiyyatdan keçən şəxslər Azərbaycan qiymətli kağızlar bazarında lisenziyalaşdırılmış hüquqi şəxslərin səhmlərinə sahib ola bilməyəcək.
www.oxu.az
"
"Avro və rubl manata nisbətdə gücləndi 2018-ci ilin fevral ayının 13-nə Mərkəzi Bankın açıqladığı rəsmi dollar/manat məzənnəsi  1,7001 manat olub.
Oxu.Az xəbər verir ki, avro/manat məzənnəsi 2.0919 manat, rubl/manat məzənəsi isə 0,0294 manat təşkil edib. 
Qeyd edək ki, fevralın 12-də rəsmi olaraq 1 dollar 1,7001 manata, 1 avro 2.0888 manata, 1 rubl 0,0293 manata bərabər idi.
www.oxu.az
"
"Neft bahalaşıbFevralın 13-ü dünya birjalarında neft bahalaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,31 dollar və ya 0,52% artaraq 59,60 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,40 dollar və ya 0,64% bahalaşaraq 62,99 dollar təşkil edib.
E.Ə.
www.oxu.az
"
"Ekspert: Hansısa bankın bağlanma ehtimalı aşağıdır“Moody’s” beynəlxalq reytinq agentliyi Azərbaycanda bank sektorunda dollarlaşmanın yüksək səviyyədə olduğunu açıqlayıb.
Bildirib ki, “Azərbaycan Beynəlxalq Bankı”nın restrukturizasiya prosesinin son mərhələsində olmasına baxmayaraq, digər özəl bankların kapital artımına ehtiyacı var və yaxud bu banklar tənzimləyici tərəfindən bağlanmaq riski ilə üz-üzədirlər. 
Restrukturizasiya olunmuş borclar istisna olmaqla, problemli kreditlərin həcmi hələ də yüksəkdir. 
“Moodys”in hesabatını Oxu.Az-a şərh edən iqtisadçı-ekspert Əkrəm Həsənov bəyan edib ki, rəsmi açıqlamalara əsasən, altı bank kapital problemi yaşayır: 
Lakin ehtimallara görə, belə bankların sayı çoxdur. Çünki banklar maliyyə hesabatlarında təhriflərə yol verirlər. Konkret kapital məsələsində problemli kreditlərin həcmini az göstərirlər”. 
Ekspert təxminən 10 bankda kapital probleminin olduğunu deyir: 
“Bankın kapital məsələsi onun sağlam və ya qeyri-sağlam olması meyarlarından biridir. Bank var ki, onun kapitalı aşağı olsa da, təhlükəsizdir, digər göstəriciləri yaxşıdır, öhdəlikləri azdır. Kapitalı az olan banklar arasında Türkiyənin “Ziraat Bank” ı da var. Amma bu bank sağlamdır.
Hər bir halda kapital problemi həll olunan problemdir. Mövcud və ya yeni səhmdarlar tərəfindən kapital artırılmalıdır, ya da bank başqa bir banka birləşdirilməlidir.
Son zamanlar deyilir ki, banklar bağlanmayacaq, daha çox onların birləşməsi həyata keçiriləcək. Mümkündür ki, “Ziraat Bank”a əlavə vəsait qoyulsun”.
Ə.Həsənov deyir ki, indiki halda hansısa bankın bağlanma ehtimalı aşağıdır:
“Lakin banklar əlavə vəsait  tapmasalar, belə hal baş verəcək. İki bankın bağlanması mümkündür”.
L.Ə.
www.oxu.az
"
"Çayçılığın inkişafına dair dövlət proqramı təsdiqləndiAzərbaycan prezidenti İlham Əliyev “Azərbaycan Respublikasında çayçılığın inkişafına dair 2018–2027-ci illər üçün Dövlət Proqramı”nın təsdiq edilməsi haqqında sərəncam imzalayıb.
Oxu.Az-ın məlumatına görə, Dövlət Proqramında nəzərdə tutulan tədbirlərin maliyyələşdirilməsi məqsədi ilə Maliyyə Nazirliyi və İqtisadiyyat Nazirliyi hər il, müvafiq olaraq, dövlət büdcəsinin və dövlət investisiya proqramlarının tərtibi prosesində maliyyə vəsaitinin nəzərdə tutulması üçün zəruri tədbirlər görməlidir.
Kənd Təsərrüfatı Nazirliyi isə Dövlət Proqramında nəzərdə tutulan tədbirlərin həyata keçirilməsini əlaqələndirsin və Dövlət Proqramının icrasının gedişi barədə ildə bir dəfə Azərbaycan prezidentinə məlumat verməlidir.
www.oxu.az
"
"Artırılmış pensiyaların veriləcəyi tarix açıqlandıHazırda pensiyalara edilmiş artımlarla bağlı müvafiq dəqiqləşdirmələr aparılır. Fevral ayının 13-dək bu işlərin yekunlaşdırılması və fevral ayının 14-dən etibarən fevral ayı üzrə pensiyaların maliyələşdirilməsinə başlanması nəzərdə tutulur.
Bunu Oxu.Az-ın sorğusuna cavabında Əmək və Əhalinin Sosial Müdafiəsi Nazirliyinin ictimaiyyətlə əlaqələr şöbəsinin rəhbəri Elman Babayev bildirib:
“Bildiyiniz kimi, Azərbaycan Respublikasının prezidenti cənab İlham Əliyevin 09 fevral 2018-ci il tarixli “Əmək pensiyalarının sığorta hissəsinin indeksləşdirilməsi haqqında” Sərəncamına əsasən, Əmək və Əhalinin Sosial Müdafiəsi Nazirliyi tərəfindən əmək pensiyalarının ümumi məbləği 2017-ci ilin orta aylıq nominal əməkhaqqının illik artım tempinə uyğun olaraq, 2018-ci il yanvarın 1-dən 5,7 faiz artırılıb.
Yanvar ayı üzrə pensiyalara edilmiş artım fevral ayının pensiyası ilə birgə ödəniləcək. Yəni pensiyaçılar fevral ayının pensiyalarını yanvar və fevral aylarındakı artımlarla birgə alacaqlar”.
L.Ə.
www.oxu.az
"
"Dolların sabaha olan məzənnəsi açıqlanıbAzərbaycan Mərkəzi Bankı (AMB) fevralın 13-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Azərbaycanda manatla kreditlər ucuzlaşacaq – RƏYMərkəzi Bankın İdarə Heyəti uçot dərəcəsinin 15 faizdən 13 faizə endirilməsi barədə qərar qəbul edib. Faiz dəhlizinin yuxarı həddi 18 faizdən 16 faizə, aşağı həddi isə 10 faizdən 8 faizə endirilib. 
Nəzərə çatdıraq ki, uçot stavkası Gürcüstanda 7, Moldovada 8, Rusiyada 9, Qazaxıstanda 10.5, Belarusda 12 faizdir. Bütövlükdə MDB-də yalnız Tacikistanda uçot stavkası Azərbaycandan 1 faiz yüksəkdir. Digər bütün dövlətlərdə daha aşağı dərəcələr tətbiq edilir.
Mərkəzi Bank sədri Elman Rüstəmov cari il ərzində uçot dərəcəsinə il ərzində yenə baxılacağını və azaldılma istiqamətində qərar qəbul ediləcəyini bəyan edib. 
Qeyd edək ki, faiz dəhlizinin parametrləri AMB-nin İdarə Heyətində növbəti dəfə 2018-ci ilin aprel ayında müzakirə ediləcək.
İqtisadçı-ekspert Vüqar Bayramov deyir ki, depozit faizlərinin kəskin azaldığını, aşağı səviyyəli inflyasiyanın hədəfləndiyini, hətta depozit hərraclarında da faizin aşağı düşdüyünü nəzərə aldıqda, Azərbaycan Mərkəzi Bankının yüksək stavkaya üstünlük verməsinin səbəblərini izah etmək çətindir:
“Azərbaycanda sığortalanan depozit faizləri manatla 15, xarici valyutada isə 3 faiz təşkil etsə də, reallıqda bu rəqəm daha aşağıdır. İnflyasiya səviyyəsi aşağı düşüb. İnflyasiyanın azalması Mərkəzi Bankın uçot dərəcəsinə yenidən baxmasını gündəmə gətirib”. 
V.Bayramova görə, uçot dərəcəsinin yüksək olması pul-kredit siyasətinin bahalı olmasına şərait yaradır:
“Bahalı kredit siyasətinin yumşaldılması üçün uçot stavkasının endirilməsi mütləq idi. İlkin mərhələdə uçot dərəcəsinin 15 faizdən 12 faizə endirilməsini təklif edirdik. Mərkəzi Bank uçot dərəcəsinin mərhələli şəkildə azaldılmasına baxa bilər.
Bu, 2018-ci ildə inflyasiya dərəcəsindən asılı olacaq. Burada kredit faizləri də rol oynayacaq. Lakin daha məqsədəuyğundur ki, Mərkəzi Bank uçot stavkası ilə kredit faizlərinə təsir göstərsin. Çünki uçot stavkası mərkəzləşdirilmiş kreditlərin bölüşdürülməsi üzrə faiz dərəcəsidir. Uçot stavkasının azaldılması iqtisadiyyata daha ucuz kreditlərin yönəldilməsinə şərait yarada bilər”.  
V.Bayramov deyir ki, inflyasiya hədəflənən səviyyədə olarsa, ilin sonuna qədər Mərkəzi Bank tərəfindən birrəqəmli uçot dərəcəsinə nail olunacaq. 
L.Ə.
www.oxu.az
"
"Hansı bankla təcili pul köçürmələri daha sərfəlidir?Təcili pul köçürmələri sistemləri ilə mütəmadi olaraq xaricə pul göndərən və ya xaricdən pul alan müştərilər daha çox “Expressbank”ı seçirlər. Çünki “Expressbank” müştəriləri həm pul göndərərkən, həm də pul alarkən Pul Kart hədiyyə kartını qazanırlar.
Pul Kart müştərilərə ödənişsiz şəkildə təqdim olunur və hər təcili pul köçürməsi zamanı məbləğdən asılı olaraq müştərinin kartına pul şəklində bonuslar hesablanır. Müştərilər bu vəsaiti nəinki ATM-lər vasitəsilə nağdlaşdıra, hətta öz vəsaitlərini də Pul Karta yerləşdirə bilirlər. SMS məlumatlandırma xidməti isə tam pulsuzdur.
“Expressbank”ın filiallarında Zolotaya Korona, Contact, Lider, İBA-EXPRESS, Xəzri, UPT və Monex təcili pul köçürmələri sistemləri ilə ölkə daxili və beynəlxalq köçürmələr həyata keçirilir.
Göndərilən pul dünya miqyaslı təhlükəsizlik sistemləri tərəfindən mühafizə olunur və pul vəsaitinin ən qısa zamanda göndərilən adama çatacağına zəmanət verilir. Bankın təcili pul köçürmələri sistemləri haqqında daha ətraflı məlumat üçün növbəti linkə daxil ola bilərsiniz.
“Expressbank”ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan
şəhərlərində yerləşir. Bankın ölkə üzrə 70-dən artıq bankomat, 5000-dən artıq POS-terminal və 700-ə yaxın ExpressPay ödəniş terminalı vardır.
Bank xidmətləri barədə daha ətraflı məlumatı 132 Məlumat Mərkəzinə zəng edərək, www.expressbank.az və ya Bankın rəsmi “Facebook” səhifəsinə (www.facebook.com/Expressbank) daxil olaraq əldə edə bilərsiniz.
www.oxu.az
"
"Ölkə iqtisadiyyatında işləyənlərin sayı bəlli oldu Bu ilin yanvarın 1-i vəziyyətinə ölkə iqtisadiyyatında muzdla çalışanların sayı 1521,3 min nəfər olub.
Oxu.Az xəbər verir ki, 880,1 min nəfər iqtisadiyyatın dövlət sektorunda, 641,2 min nəfəri isə qeyri-dövlət sektorunda fəaliyyət göstərib.
Muzdla işləyənlərin 21,9 faizi təhsil, 19,2 faizi ticarət; nəqliyyat vasitələrinin təmiri, 12,9 faizi sənaye, 8,6 faizi əhaliyə səhiyyə və sosial xidmətlərin göstərilməsi, 7,1 faizi dövlət idarəetməsi və müdafiə; sosial təminat, 6,6 faizi tikinti, 4,6 faizi nəqliyyat və anbar təsərrüfatı, 3,4 faizi peşə, elmi və texniki fəaliyyət, 3,2 faizi kənd təsərrüfatı, meşə təsərrüfatı və balıqçılıq, 1,6 faizi maliyyə və sığorta fəaliyyəti, 10,9 faizi isə iqtisadiyyatın digər sahələrində məşğul olublar.
2017-ci ilin ilkin məlumatlarına əsasən, ölkə iqtisadiyyatında muzdla çalışan işçilərin orta aylıq nominal əməkhaqqı 2016-cı ilə nisbətən 5,7 faiz artaraq 528,2 manat təşkil edib. İqtisadiyyatın mədənçıxarma sənayesi, maliyyə və sığorta fəaliyyəti, peşə, elmi və texniki fəaliyyət, informasiya və rabitə, eləcə də, tikinti sahələrində orta aylıq nominal əməkhaqqı daha yüksək olub.
L.Ə.
www.oxu.az
"
"“Moody’s”: Azərbaycanda iqtisadi artım gözlənilir2018-ci ildə Azərbaycanda ümumi daxili məhsul 1,5 faiz arta bilər.
Oxu.Az Trend-ə istinadən xəbər verir ki, bu barədə “Moody’s” beynəlxalq reytinq agentliyinin hesabatında qeyd edilib. 
“İqtisadi diversifikasiyanın perspektivləri” adlı sənəddə qeyd olunur ki, bu il Azərbaycanda tədiyyə balansı ÜDM-in 1%-i olmaqla, profisitlə icra olunacaq. Bununla yanaşı, tədiyyə balansının profisiti dövlət borcunun sabitləşməsinə imkan verəcək.
Bildirilir ki, 2017-ci ilin əvvəlində neftin qiymətinin artması Azərbaycan iqtisadiyyatının sabitləşməsinə dəstək verdi:
“Neftin 65-70 dollar-barel səviyyəsində olan cari qiyməti Azərbaycanın iqtisadi inkişafına dəstək verəcək”.
www.oxu.az
"
"Azərbaycanda bitkoin alanlara xəbərdarlıq edildi Kriptovalyutalarla əməliyyatlar çox risklidir.
Oxu.Az xəbər verir ki, bunu Mərkəzi Bank sədri Elman Rüstəmov deyib. 
O, Azərbaycan xalqını diqqətli olmağa çağırıb.  
Bəzi ölkələrin kriptovalyuta texnologiyasında hesablaşmalar həyata keçirməsi pilot xarakteri daşıyır: 
“Blokçeyn inqilabi texnologiyadır. Lakin Mərkəzi Bank onun kommersiya istiqamətindən deyil, informasiya sistemindən yararlanmaq niyyətindədir. Blokçeyn texnologiyası daşınar, daşınmaz əmlakın reyestrinin aparılmasında mümüh rol oynaya bilər. 
Blokçeyn texnologiyasının kommersiya tərəfi risklidir. Hər bir investor bu riskə gedib-getməməyi özü müəyyən etməlidir”.
Leyla Əliyeva
www.oxu.az
"
" Mərkəzi Bank sədri manatın taleyindən danışdıMərkəzi Bank valyuta bazarına əhəmiyyətli dərəcədə müdaxilə etmir. 
Oxu.Az xəbər verir ki, bunu Mərkəzi Bank sədri Elman Rüstəmov keçirdiyi mətbuat konfransında Azərbaycanda ABŞ dollarının məzənnəsinin uzun müddətdir ki, 1,7001 AZN/USD səviyyəsində qalması barədə jurnalistlərin suallarını cavablandırarkən deyib. 
Məlum olub ki, AZN/USD məzənnəsinin uzun müddətdir 1,7001 səviyyəsində qalması “üzən məzənnə” rejimindən imtina edilməsi demək deyil:
“Bununla belə, əhalinin və iş adamlarının marağını nəzərə alaraq, manatın kəskin ucuzlaşması və yaxud bahalaşmasını istəmirik. Məzənnə siyasətində “üzən məzənnə” rejiminin tərkib hissəsi olan “aralıq rejim” tətbiq edilir. 
Tənzimləyici qurum az volatilli sabit məzənnə, ucuz pul və aşağı səviyyəli inflyasiyanı qarşıya hədəf qoyub və bunların üçü də eyni dərəcədə vacibdir. Qurumun valyuta ehtiyatlarının artması isə bankların ona olan borclarını qaytarması ilə bağlıdır. Hazırda AMB valyuta hərraclarında dollar alıb-satmır”.
Leyla Əliyeva
www.oxu.az
"
"Elman Rüstəmov inflyasiyanın azalma səbəblərini açıqlayıbDövlət Statistika Komitəsinin məlumatına görə, cari ilin yanvar ayında orta illik inflyasiya 5.5% təşkil edib.
Oxu.Az xəbər verir ki, bunu  Azərbaycan Mərkəzi Bankının İdarə Heyətinin sədri Elman Rüstəmov bu gün keçirilən mətbuat konfransında deyib.
Onun sözlərinə görə, antiinflyasiya xarakterli pul siyasəti, pul kütləsinin optimal səviyyədə idarə olunması və 2017-ci ilin ortalarından etibarən manatın məzənnəsinin sabitləşməsi inflyasiyanın təkrəqəmli səviyyədə formalaşmasında mühüm rol oynayıb:
“Məcmu tələblə təklifin nisbətinin dəyişimi, dünya ərzaq qiymətləri və inflyasiya gözləntiləri də qiymətlərin dinamikasına təsir edən başlıca amillərdən olub.
Qiymətləndirmələrə görə, dezinflyasiya meyilləri bundan sonra da davam edəcək və 2018-ci ilin sonuna illik inflyasiyanın elan edilmiş hədəf çərçivəsində olması potensialı əhəmiyyətlidir.
Mərkəzi Bank tərəfindən ev təsərrüfatları və biznes sektorunda aparılmış sorğular göstərir ki, məzənnənin sabitləşməsi və faktiki inflyasiyanın azalma dinamikası inflyasiya gözləntilərinə azaldıcı təsir edib. 
İnflyasiyanın qarşıdakı dövrdə birrəqəmli səviyyədə qalması inflyasiya gözləntilərinin azalması və bu gözləntilərin iqtisadi konyunktur dəyişimələrə qarşı həssaslığının aşağı düşməsindən də asılı olacaq”.
Leyla Əliyeva
www.oxu.az
"
"Manat dollara nisbətdə dörd faiz möhkəmlənib2017-ci ilin ikinci rübündən manatın məzənnəsi əlavə möhkəmlənmə təzyiqləri altında olub.
Manatın məzənnəsinin sabitləşməsi de-dollarlaşma proseslərinə, maliyyə sabitliyinə və inflyasiya gözləntilərinin azaldılmasına müsbət təsir edib. 
Oxu.Az xəbər verir ki, bu barədə Azərbaycan Mərkəzi Bankının İdarə Heyətinin sədri Elman Rüstəmov bu gün keçirilən mətbuat konfransında deyib. 
O bildirib ki, manatın real effektiv məzənnəsi isə 2014-cü ilin sonundan bəri 36% ucuzlaşıb: 
“Bu da idxalın əvəzlənməsi və qeyri-neft ixracının stimullaşdırılmasına müsbət təsir edən amildir. 
Həyata keçirilən makroiqtisadi siyasət nəticəsində manatın dollara nisbətdə məzənnəsi dörd faiz möhkəmlənib”.
E.Rüstəmov deyib ki, 2017-ci ildə manatla pul bazası 8,7 faiz artıb.
Leyla Əliyeva
www.oxu.az
"
"Rabitə sahəsində işləyənlərin sayı azalıb, maaşları artıbÖtən il Bakının nəqliyyat müəssisələrində çalışan işçilərin orta siyahı sayı 1,5 faiz artaraq 52,2 min nəfər olub.
Bakı Statistika Komitəsindən Oxu.Az-a daxil olan məlumata görə, orta aylıq əməkhaqqı 13,5 faiz artaraq 858,2 manat təşkil edib. 
2017-ci ilin yanvar-noyabr aylarında rabitə müəssisələrində çalışan işçilərin orta siyahı sayı əvvəlki ilin müvafiq dövrü ilə müqayisədə 0,6 faiz azalaraq 17,5 min nəfər olub.
Orta aylıq əməkhaqqı əvvəlki ilin müvafiq dövrünə nisbətən 13,3 faiz artaraq 1099,5 manat təşkil edib.
Dövlət sektorunda çalışanların orta aylıq əməkhaqqı 782,8 manat, qeyri-dövlət sektorunda isə 1441,2 manat təşkil edib.
L.Ə.
www.oxu.az
"
"Hindistan kriptovalyuta əməliyyatlarına vergi tətbiq etdi Hindistan hökuməti kriptovalyuta əməliyyatlarına gəlir vergisi tətbiq etməyə qərar verib. 
Oxu.Az xəbər verir ki, yüz min nəfər investor bitkoin və digər kriptovalyuta əməliyyatları ilə bağlı gəlir vergisi ödəyəcək.
Hökumətdən bildirilir ki, kriptovalyutalara sərmayə yatıran, lakin bunu gəlir bəyannamələrində göstərməyən, əldə edilən qazancdan vergi ödəməyən şəxslər bundan sonra vergi ödəyəcəklər.
Nəzərə çatdıraq ki, hazırda bazar dəyərinə görə birinci sırada yer alan bitkoinin qiyməti 8 492 dollar təşkil edir. Bitkoin ilin əvvəlindən 41 faiz ucuzlaşıb, bir həftə ərzində isə 20 faiz bahalaşıb. 
L.Ə.
www.oxu.az
"
"Manatın avro və dollara nisbətdə məzənnəsi Azərbaycan Mərkəzi Bankı 12 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 12-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.0888 manat olub.
L.Ə.
www.oxu.az
"
"Neft bahalaşdıDünya birjalarında neft bahalaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,64 dollar və ya 1,08% artaraq 59,84 dollar təşkil edib.
Brent markalı neftin 1 barelinin dəyəri isə 0,56 dollar və ya 0,89% bahalaşaraq 63,35 dollar olub.
www.oxu.az
"
"Dünyanın ən zəngin beş insanı 16 milyard dollar kasıblayıbABŞ-dakı birjaların çökməsi dünyanın 5 ən zəngin insanının sərvətinin 16,3 mlrd. ABŞ dolları azalaraq 366 mlrd. dollara düşməsinə səbəb olub.
Oxu.Az dünya mediasına istinadən xəbər verir ki, ən çox ziyan “Amazon”un qurucusu Cef Bezosa dəyib.
İş adamı 4 gün ərzində 5,3 mlrd. dollar itirib. Hazırda onun aktivlərinin dəyəri 113,2 mlrd. dollardır.
“Microsoft”un qurucusu Bil Qeytsin itkisi 2 mlrd. dollar, “Berkshire Hathaway Inc.” Korporasiyasının İdarə Heyətinin sədri Varen Bafetin itkisi 3 mlrd. dollardan çox olub.
“Facebook”un qurucusu Mark Zukkerbeeq 3,4 mlrd. dollar, “Google”un qurucuları Lerri Peyc və Sergey Brin isə ümumilikdə 4,1 mlrd. dollar itiriblər.
A.M.
www.oxu.az
"
"Pensiyaların neçə faiz artırıldığı açıqlandıAzərbaycanda minimal pensiyanın həcmi 5,7 faiz artırılacaq.
Oxu.Az-ın məlumatına görə, bunu əmək və əhalinin sosial müdafiəsi naziri Səlim Müslümov mətbuat konfransında deyib.
Nazir qeyd edib ki, 2017-ci ildə ölkəmizdə orta aylıq nominal əmək haqqının illik artım tempi 5,7 faiz səviyyəsində müəyyən edilib və pensiyalar da buna uyğun 5,7 faiz artırılacaq.
Səlim Müslümov əlavə edib ki, əmək pensiyalarının indeksləşdirilərək artırılması pensiyaçıların 1 236 000 nəfərinə və ya 94 faizinə şamil olunacaq.
www.oxu.az
"
"Deputatlar Ümumudünya Ticarət Təşkilatının tədbirinə qatılacaqMilli Məclisin deputatları Tahir Mirkişili və Kamran Nəbizadə Mərkəzi və Şərqi Avropa, Mərkəzi Asiya və Qafqaz ölkələrinin parlament üzvləri üçün ticarət siyasəti üzrə seminarda iştirak etmək üçün fevralın 12-dən 16-dək Avstriyada səfərdə olacaqlar.
Oxu.Az-ın xəbərinə görə, Ümumdünya Ticarət Təşkilatının (ÜTT) və Vyana Birgə İnstitutunun təşkilatçılığı ilə baş tutacaq toplantıda ÜTT-nin regionlararası ticarətdə birbaşa rolu, yerli ticarət və razılaşmalarda çoxşaxəlilik, ticarət sahəsində qanunvericiliyin təkmilləşdirilməsində parlamentlərin rolu və digər məsələlər barədə fikir mübadiləsi aparılacaq.
Deputatlar  müzakirə edilən məsələlər barədə fikirlərini açıqlayacaqlar.
www.oxu.az
 
"
"Dövlət qulluqçusu olmayan işçilərin maaşları artırılıbDövlət orqanlarında çalışan, lakin dövlət qulluqçusu olmayan işçilərin vəzifə maaşları artırılıb. 
Oxu.Az-ın məlumatına görə, bu barədə qərarı Baş nazir Artur Rasi-zadə imzalayıb.
Artım xadimə, bağban, gözətçi, ocaqçı, ixtisas dərəcəsi olmayan fəhlə və s. işçilərə şamil edilib.
Qərara görə, əməkhaqqı artımı 4 faiz təşkil edib. Yəni, bunadək 125 manat alan sözügedən vəzifə sahibləri yanvarın 1-dən etibarən 130 manat alacaqlar.
Bu qərar 2018-ci il yanvarın 1-dən qüvvəyə minir.
A.M.
www.oxu.az
"
"Müəlliflər gəlirlərinin 5 faizini Müəllif Hüquqları Agentliyinə ödəyəcəkNazirlər Kabineti “Əmlak hüquqlarını kollektiv əsasda idarə edən təşkilatlar tərəfindən Müəllif Hüquqları Agentliyinə ödəniləcək illik haqqın məbləği barədə” qərar verib.
Oxu.Az xəbər verir ki, bu barədə qərarı Baş nazir Artur Rasi-zadə imzalayıb.
Qərara əsasən, əmlak hüquqlarını kollektiv əsasda idarə edən təşkilatlar hesabat ili ərzində müəlliflər və əlaqəli hüquq sahibləri üçün yığdıqları qonorarın 5 (beş) faizi həcmində Müəllif Hüquqları Agentliyinə illik haqq ödəyəcəklər.
Həmin haqq hər növbəti ilin aprel ayının 1-dək Müəllif Hüquqları Agentliyinin hesabına köçürülməlidir.
A.M.
www.oxu.az
"
"Dünyada dollar bahalaşmağa başlayıbDolların indeksi cümə günü artır və bu həftə artıq bir ildən də çox müddət ərzində maksimum həddə qalxıb.
Oxu.Az-ın xəbər verir ki, bunu hərracların nəticələri göstərir.
Avronun dollara qarşı məzənnəsi 1,2215 dollaradək enib. Əvvəlki hərraclarda 1 avro 1,2247 dollar təşkil edirdi. Dollar Yaponiyanın pul vahidi iyenaya nisbətdə 108,41 iyenaya qədər enib. Əvvəlki hərraclarda 1 dollar 108,74 iyena təşkil edirdi.
Dolların indeksi (dolların ABŞ-ın əsas ticarət tərəfdaşı olan altı ölkə valyutasının səbətinə nisbətdə məzənnəsi) 0,31 faiz artaraq 90,51 bəndə çatıb.
Dolların indeksinin həftəlik dinamikası göstərir ki, valyuta 2016-ci ilin dekabr ayından daha çox bahalaşıb.
A.M.
www.oxu.az
"
"Azərbaycanda orta aylıq əmək haqqı artıb2018-ci il yanvarın 1-i vəziyyətinə ölkə iqtisadiyyatında muzdla çalışan işçilərin sayı ilkin məlumatlara əsasən 1521,3 min nəfər olub, onlardan 880,1 min nəfəri iqtisadiyyatın dövlət sektorunda, 641,2 min nəfəri isə qeyri-dövlət sektorunda fəaliyyət göstərib.
Bu barədə Oxu.Az-a Dövlət Statistika Komitəsindən məlumat verilib.
Məlumata əsasən, muzdla işləyənlərin 21,9 faizi təhsil, 19,2 faizi ticarət; nəqliyyat vasitələrinin təmiri, 12,9 faizi sənaye, 8,6 faizi əhaliyə səhiyyə və sosial xidmətlərin göstərilməsi, 7,1 faizi dövlət idarəetməsi və müdafiə; sosial təminat, 6,6 faizi tikinti, 4,6 faizi nəqliyyat və anbar təsərrüfatı, 3,4 faizi peşə, elmi və texniki fəaliyyət, 3,2 faizi kənd təsərrüfatı, meşə təsərrüfatı və balıqçılıq, 1,6 faizi maliyyə və sığorta fəaliyyəti, 10,9 faizi isə iqtisadiyyatın digər sahələrində məşğul olublar.
2017-ci ilin ilkin məlumatlarına əsasən ölkə iqtisadiyyatında muzdla çalışan işçilərin orta aylıq nominal əmək haqqı 2016-cı ilə nisbətən 5,7 faiz artaraq 528,2 manat olub. İqtisadiyyatın mədənçıxarma sənayesi, maliyyə və sığorta fəaliyyəti, peşə, elmi və texniki fəaliyyət, informasiya və rabitə, eləcə də tikinti sahələrində orta aylıq nominal əmək haqqı daha yüksək olub.
A.M.
www.oxu.az
"
"Azərbaycanda işləyən şirkət Qarabağda ermənilərə xidmət göstəribXəbər verdiyimiz kimi, Maliyyə Bazarlarına Nəzarət Palatası (MBNP) “GRANT Thornton CJSC Ermənistan” və “KPMG Armenia CJSC”nin Azərbaycanın işğal olunmuş ərazilərində, o cümlədən Dağlıq Qarabağda fəaliyyət göstərən bir sıra erməni banklarına (“Artsakhbank”, “Ardshininvestbank” və s.) audit xidmətləri göstərməsi ilə bağlı Azərbaycan Auditorlar Palatasına müraciət edib.
MBNP Xarici İşlər Nazirliyinin “Azərbaycanın işğal olunmuş ərazilərində qeyri-qanuni iqtisadi və digər fəaliyyət” adlı hesabatına istinad edərək ölkəmizdə auditor fəaliyyəti göstərmək hüququna icazə verən qurum kimi Auditorlar Palatasından bu istiqamətdə müvafiq tədbirlər görməyi xahiş edib.
Auditorlar Palatası palatanın müraciətini nəzərə alıb, xarici hüquqi şəxslərin (xarici auditor təşkilatlarının) Azərbaycandakı filial və nümayəndəliklərinin rəhbərlərinə müraciət edib. 
“KPMG Azərbaycan” isə öz növbəsində tabe olduğu şirkətin Dağlıq Qarabağda heç bir nümayəndəliyinin olmadığını irəli sürür.
Doğrudanmı, belədir? 
Əvvəlcə bunu araşdırmağa çalışdıq...
Qeyd edək ki, KPMG - “Klynveld Peat Marwick Goerdeler”  dünyada audit xidməti göstərən dörd böyük şirkətdən biri hesab olunur.
Şirkətin mərkəzi ofisi Niderlandda yerləşir. Üç növ xidmət təqdim edir: audit, vergi və məsləhət xidmətləri.
KPMG-nin bazar dəyəri 12,47 mlrd. dollar təşkil edir. 2015-ci ildə dövriyyəsi 24,44 milyard dollar olub.
Bu şirkət nə qədər Dağlıq Qarabağda heç bir nümayəndəliyinin olmadığını bəyan etsə də, hazırladığı audit hesabatları əksini deyir. Belə ki, şirkətin Ermənistan nümayəndəliyi Azərbaycanın işğal olunmuş ərazilərində fəaliyyət göstərən “Artsakhbank”ın 2013-cü ildə auditini aparıb və hesabat bankın saytında yerləşdirilib.

Hüquqşünas Əkrəm Həsənov deyir ki, ""Artsakhbank”ın işğal olunmuş ərazilərdə filialı var. Bu filialın auditini KPMG aparıb:
“KPMG nəyə əsasən hələ də bunu təkzib edir, aydın deyil. Azərbaycanın Xarici İşlər Nazirliyinin saytında Dağlıq Qarabağda fəaliyyət göstərən  “Artsakhbank”la bağlı məlumat var. 2013-cü ildən sonrakı üç il ərzində bankın auditini “GRANT Thornton CJSC Ermənistan” şirkəti aparıb.
Təəssüf ki, bu şirkətin bir filialı Azərbaycanda fəaliyyət göstərir və bir neçə bankın auditini aparıb”. 
Ə.Həsənovun sözlərinə görə, işğal olunan ərazilərdə fəaliyyət növləri qadağandır: 
“Bu, fəaliyyəti həyata keçirən beynəlxalq qurum olsa belə. Məsələn, xatırladım ki, “Bank VTB”nin törəməsi  Azərbaycanda 2007-ci ildən fəaliyyət göstərmək istəsə də, bu, alınmadı. Bu bankın Dağlıq Qarabağda filialı var idi. Azərbaycan hökuməti, sözün əsl mənasında, prinsipiallıq göstərdi. Bankın Dağlıq Qarabağdakı filialı bağlandıqdan sonra Azərbaycanda törəməsinin fəaliyyətinə icazə verildi”.  
Ekspert deyir ki, “GRANT Thornton CJSC” və KPMG Azərbaycanda fəaliyyət göstərə bilməzlər:
“Bu, o halda mümkün ola bilər ki, onlar Dağlıq Qarabağdakı qanunsuz fəaliyyətlərinə son qoysunlar. KPMG təkcə ""Artsakhbank”ın deyil,  “Ardshinbank”, “AnelikBank CJSC”, “Converse Bank” kimi erməni banklarının Dağlıq Qarabağdakı filiallarının auditini aparıb”. 

KPMG təkzib edir 
Məsələ ilə bağlı KPMG-nin mövqeyi isə birmənalıdır. “KPMG Azərbaycan”ın  rəsmi bəyanatında qeyd edilir ki, tabe olduğu şirkətin Dağlıq Qarabağda heç bir nümayəndəliyi yoxdur.
2016-cı ilin əvvəlində KPMG MDB-də münaqişə ərazilərində fəaliyyəti məhdudlaşdıran daxili qaydalar təsdiqləyib və öz fəaliyyətində bu məhdudiyyətləri tətbiq etməkdədir.
Sözügedən qaydalar KPMG-nin işçilərinin, KPMG-yə aid şəxslərin və şirkətlərin Dağlıq Qarabağa getməsini, orada işləməsini və Dağlıq Qarabağdakı şirkətlərlə əməkdaşlıq etməsini qadağan edir. 
“KPMG Azərbaycan”dan bildirilir ki, nümayəndəlik KPMG-nin müstəqil üzv şirkətlər şəbəkəsinin üzvüdür:
“KPMG MDB-də beynəlxalq hüquqa və fəaliyyət göstərdiyi bütün ölkələrin qanunlarına hörmətlə yanaşdığını təsdiq edir.
KPMG MDB-də Azərbaycan Respublikasının tətbiq olunan qanunvericiliyinə daim əməl edir”.

Millət vəkili: “İşğal olunmuş ərazilərlə bağlı qanun layihəsi”nə ehtiyac var 
Nəzərə çatdıraq ki, beynəlxalq şirkətlərin nümayəndəliklərinin işğal olunmuş Azərbaycan torpaqlarında fəaliyyət göstərməsi zaman-zaman gündəmə gəlib, bu yöndə müzakirələr aparılıb, bəyanatlar verilib.
Problem həllini tapmayıb. Bu kimi halların qarşısının alınması üçün qanunverici aktının qəbulu vacib sayılır.
Qeyd edək ki, işğal olunmuş ərazilərlə bağlı qanun layihəsinin qəbulu ilə əlaqədar deputatlar tərəfindən təkliflər irəli sürülüb. 
Millət vəkili Kamilə Əliyeva bildirir ki, Azərbaycanda işğal olunmuş ərazilərlə bağlı qanun layihəsinə ehtiyac var: 
“25 ildən çoxdur ki, Azərbaycanın əraziləri erməni hərbi qüvvələri tərəfindən işğal edilib. İşğalçı münasibət bu gün də davam etdirilir. Bu baxımdan, belə bir qanunun qəbulu qaçılmazdır.
Dünyanın bir sıra ölkələrində, o cümlədən qonşu Gürcüstanda buna bənzər qanunlar var. Gələcəkdə həmin qanunlardan yararlanaraq Azərbaycanda belə bir qanun layihəsini hazırlayıb müzakirələrə çıxarmaq vacibdir”. 
K.Əliyevanın sözlərinə görə, bu gün işğal altında olan Azərbaycan torpaqlarında xarici şirkətlər fəaliyyət həyata keçirirlər, o cümlədən ATƏT-in Minsk Qrupunun üzvü olan ölkələrin rəsmi şəxsləri, biznes dairələri səfərlər təşkil edirlər: 
Azərbaycan hökuməti, Xarici İşlər Nazirliyi tərəfindən etirazlar bildirilir. Belə şirkətlər qara siyahıya salınır.
Səhvlərindən nəticə çıxaranlar da olur, olmayanlar da. Belə halda Azərbaycan hüquqi addım ata bilmir.
Çünki belə hallara qarşı tədbirləri tənzimləyən hüquqi akt yoxdur:
“İşğal olunmuş ərazilərlə bağlı qanun layihəsi” qəbul edilərsə, belə şirkətlərlə bağlı beynəxalq məhkəmələrə müraciət oluna, onların cərimələnməsi tələb edilə bilər”. 
Millət vəkili deyir ki, KPMG audit şirkətinin işğal olunmuş torpaqlarda fəaliyyət göstərən bankların auditini aparması Azərbaycana qarşı hörmətsizlik, ərazi bütövlüyü ilə bağlı beynəlxalq hüquq normalarının pozulması deməkdir:
“Bu şirkətlə bağlı addımlar atılmalı, cəzalar tətbiq edilməlidir”. 
L.Ə.
www.oxu.az
"
"Сəmi 15% ilkin ödəniş edərək, yeni evinizə 10 gün ərzində köçün“Rabitəbank” 25 illik yubileyi münasibətilə ev arzusunda olan hər kəs üçün Azərbaycan İpoteka Fondunun xətti ilə ayrılan ipoteka kreditlərini daha münasib şərtlərlə təklif edir.
Belə ki, adi ipoteka kreditləri üzrə illik faiz dərəcəsi 7%-dək, ilkin ödəniş isə ən minimum həddə - 15%-dək endirilmişdir. Kreditin maksimal məbləği 150.000 AZN olmaqla 25 il müddətinə verilir.  
Güzəştli şərtlərlə isə ipoteka kreditlərini 100.000 AZN-dək illik 4%-lə 30 il müddətinə əldə edə bilərsiniz. 
Rəsmiləşdirilmə üçün tələb olunan sənədləri təqdim etdikdən sonra  cəmi 10 iş günü ərzində ipoteka krediti ən sərfəli şərtlərlə və operativ qaydada rəsmiləşdirilir. 
Xidmətlərimizdən faydalanaraq ev sahibi olmaq istəyən hər bir şəxs https://e-ipoteka.az/ saytında qeydiyyatdan keçərək, çox rahat şəkildə ərizə ilə “Rabitəbank”ın “Mərkəzi”, “Nərimanov”, “Yasamal” və “Nizami” filiallarına müraciət edə bilər.
Arzunuzu reallaşdırmaq üçün bu əla fürsəti qaçırmayın!
Kampaniya 01 aprel 2018 il tarixinədək etibarlıdır.
“Rabitəbank”ın ipoteka kreditləri və eləcə də digər xidmətləri haqqında ətraflı məlumat əldə etmək üçün www.rabitabank.com rəsmi səhifəsinə və ya 133 telefon nömrəsi vasitəsilə məlumat mərkəzinə müraciət etməyiniz xahiş olunur. Peşəkar mütəxəssislərimiz tərəfindən on-line rejimində Sizin bütün sorğularınız cavablandırılacaq və Sizə ən faydalı məsləhətlər veriləcəkdir. 
“Rabitəbank” — yeni evinizin ilk xatirəsi!
“Rabitəbank” 25 il ərzində uğurlu inkişaf yolu keçmiş və ölkəmiznin bank sektorunda öz layiqli yerini tutmaqla yanaşı, uzunmüddətli təcrübə və geniş müştəri bazası ilə gələcək inkişafı üçün də etibarlı bünövrə yarada bilmişdir. Fəaliyyətinin 25-ci ilində də “Rabitəbank” hər zaman olduğu kimi yüksək keyfiyyət və çeşidli bank məhsulları ilə müştərilərinin xidmətindədir. 
Hazırda Bank ölkə ərazisində fəaliyyət göstərən 22 filial və 1 şöbə vasitəsi ilə Bakı şəhəri və Azərbaycanın 15 regionunu əhatə edir.
www.oxu.az
"
"Çəltikçiliyin inkişafına dair Dövlət Proqramı təsdiqləndiPrezident İlham Əliyev “Azərbaycan Respublikasında çəltikçiliyin inkişafına dair 2018–2025-ci illər üçün Dövlət Proqramı”nın təsdiq edilməsi haqqında sərəncam imzalayıb.
Oxu.Az-ın məlumatına görə, Dövlət Proqramında nəzərdə tutulan tədbirlərin maliyyələşdirilməsi məqsədi ilə Maliyyə Nazirliyi və İqtisadiyyat Nazirliyinə hər il, müvafiq olaraq, dövlət büdcəsinin və dövlət investisiya proqramlarının tərtibi prosesində maliyyə vəsaitinin nəzərdə tutulması üçün zəruri tədbirlər görmək tapşırılıb.
Kənd Təsərrüfatı Nazirliyi isə tapşırılıb ki, Dövlət Proqramında nəzərdə tutulan tədbirlərin həyata keçirilməsini əlaqələndirsin və Dövlət Proqramının icrasının gedişi barədə ildə bir dəfə Azərbaycan Respublikasının Prezidentinə məlumat versin.
www.oxu.az
"
"Qobustan Rayon Mərkəzi Xəstəxanasının tikintisinə pul ayrılıbPrezident İlham Əliyev Qobustan Rayon Mərkəzi Xəstəxanasının tikintisi ilə bağlı əlavə tədbirlər haqqında sərəncam imzalayıb.
Oxu.Az-ın məlumatına görə, sərəncamla Qobustan Rayon Mərkəzi Xəstəxanasının tikintisi, mövcud xəstəxana binalarının təmiri, avadanlıq və inventarla təchiz olunmasının başa çatdırılması məqsədi ilə Azərbaycan Respublikası Prezidentinin 2018-ci il 22 yanvar tarixli 3593 nömrəli sərəncamı ilə təsdiq edilmiş “Azərbaycan Respublikasının 2018-ci il dövlət büdcəsində dövlət əsaslı vəsait qoyuluşu (investisiya xərcləri) üçün nəzərdə tutulan vəsaitin bölgüsü”nün 1.8.15-ci yarımbəndində göstərilmiş məbləğin 15,52 milyon manatı Səhiyyə Nazirliyinə ayrılıb.
Nazirlər Kabinetinə bu sərəncamdan irəli gələn məsələləri həll etmək, Maliyyə Nazirliyinə müvafiq məbləğdə maliyyələşməni təmin etmək tapşırılıb.
www.oxu.az
"
"İlham Əliyev pensiyaları artırdıAzərbaycan prezidenti İlham Əliyev əmək pensiyalarının sığorta hissəsinin indeksləşdirilməsi haqqında sərəncam imzalayıb.
Oxu.Az-ın məlumatına görə, Əmək və Əhalinin Sosial Müdafiəsi Nazirliyinə tapşırılıb ki, 2017-ci il üzrə orta aylıq nominal əməkhaqqının Azərbaycan Respublikasının Dövlət Statistika Komitəsi tərəfindən müəyyən edilən illik artım tempinə uyğun olaraq, 2018-ci ilin 1 yanvar tarixinə:
bütün növ əmək pensiyalarının sığorta hissəsinin artırılmasını təmin etsin;
fərdi uçot sistemində fərdi hesabların sığorta hissəsində toplanmış pensiya kapitalı məbləğlərinin indeksləşdirilməsini həyata keçirsin.
E.Ə.
www.oxu.az
"
"Hər yerdə keçərli taksit kartıSmilecard-ın üstün cəhətlərini bilirsinizmi? Artıq alış-veriş zamanı taksitlə ödəmək üçün tərəfdaş axtarmağa gərək yoxdur.
“Expressbank”ın “gülə-gülə xərcləyib, xırda-xırda ödəyin” şüarı altında təqdim olunan Smilecard taksit kartı vasitəsilə müştərilər bütün satış nöqtələrində xərclədikləri məbləği aylara bölərək, hissə-hissə ödəmək imkanı əldə edir. 
Dünyanın istənilən yerində Smilecard ilə edilən əməliyyat zamanı (onlayn alış-veriş, POS-ödənişlər və s.) xərclənən məbləğ avtomatik olaraq 6 və ya 12 aya bölünür və ödəniş qrafiki formalaşır. Bu zaman bank komissiyası müvafiq olaraq, 6% və ya 12%, kredit üzrə illik faiz dərəcəsi isə 0% təşkil edir.
Smilecarda sahib olmaq istəyən müştərilər şəxsiyyət vəsiqəsi və gəlirləri təsdiq edən sənəd əsasında “Expressbank”ın istənilən filialına yaxınlaşmaqla 3000 AZN-dək arta bilən taksit balansına malik kart əldə edə bilərlər. Kart müştərilərə pulsuz verilir və 3 il müddətində istifadə oluna bilər.
Smilecardın digər üstünlüklərindən biri də - ödənilən məbləğin kartda yenidən bərpa olunması və təkrar istifadə etmə imkanıdır, özü də 20%-dək “cashback” ilə. Smilecard haqqında ətraflı məlumat almaq və online sifariş etmək üçün linkə daxil ola bilərsiniz.
“Expressbank”ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 70-dən artıq bankomat, 5000-dən artıq POS-terminal və 700-ə yaxın ExpressPay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi “Facebook” səhifəsinə (www.facebook.com/Expressbank) daxil ola bilərsiniz.
www.oxu.az
"
"Banklardan borc alanların reytinqi hazırlanacaq “Azərbaycan Kredit Bürosu” MMC (AKB) əsas borc alanların maliyyə öhdəlikləri haqqında məlumatları toplayacaq, bu məlumatların risk təhlilini aparacaq və sorğu əsasında istifadəçilərə təqdim edəcək.
Oxu.Az xəbər verir ki, bunu “Azərbaycan Kredit Bürosu”nun baş direktoru Elçin Həbibov deyib.
O bildirib ki, “Azərbaycan Kredit Bürosu”nun əhatə dairəsi daha geniş olacaq. Eyni zamanda, bazar iştirakçıları qurumun təhlil əsasında digər xidmətlərindən də faydalana biləcək. AKB-nin fəaliyyəti üçün zəruri olan normativ hüquqi baza formalaşdırılıb. 
Məlum olub ki, “Azərbaycan Kredit Bürosu” məlumatları daha geniş mənbələrdən, kredit təşkilatları ilə yanaşı, lizinq, şığorta, kommunal xidmət göstərən müəssisələrdən, mobil telefon operatorlarından, nisyə mal satan biznes subyektləri, habelə borc öhdəliyi ilə bağlı digər məlumatları toplayacaq və təhlil edəcək.
Həmçinin, borc münasibətləri ilə əlaqədar məhkəmə və icra orqanlarının qərarları, borc müqavilələri və cərimələr haqqında informasiyalar da Elektron Hökumət portalı vasitəsi ilə “Azərbaycan Kredit Bürosu”na ötürüləcək.  
Bundan başqa, AKB tərəfindən borc alanlara fərdi reytinq veriləcək:
“Büronun xüsusi əhəmiyyəti bir də onunla bağlıdır ki, bu xidmətlər çeşidli sahələrdə fəaliyyət göstərən biznes subyektlərinə Büro vasitəsi ilə emal olunacaq, borc alanın maliyyə pasportu yaradılacaq və sorğu əsasında təqdim ediləcək”.  
L.Ə.
www.oxu.az
"
"Dolların üç günə olan məzənnəsi açıqlanıbAzərbaycan Mərkəzi Bankı (AMB) fevralın 12-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"Walter Peeraer: TAP konsorsiumu boru kəmərini genişləndirməyi qərara alıbTAP konsorsiumu Azərbaycan təbii qazını Avropaya daşıyacaq “Trans-Adriatik” (TAP) qaz boru kəmərini genişləndirməyi qərara alıb.
Oxu.Az AZƏRTAC-a istinadən xəbər verir ki, bu barədə “Natural Gas World”ə TAP-ın prezidenti Walter Peeraer deyib.
“TAP konsorsiumu boru kəmərini əlavə kompressor stansiyaları inşa edərək genişləndirməyi düşünür. Biz kompressor stansiyaları inşa edərək boru kəmərini genişləndirməkdə qərarlıyıq. Bu, boru kəmərinin keçdiyi üç ölkənin enerji daşıyıcılarının birgə razılığı ilə olacaq. Bu proses hər iki ildən bir təşkil ediləcək”, - deyə o bildirib.
W.Peeraer qeyd edib ki, TAP konsorsiumu bir sıra bank və kredit təşkilatları ilə layihənin maliyyələşdirilməsini müzakirə edir.
TAP-ın prezidenti bildirib ki, boru kəməri kömürə çox üstünlük verən ölkələrdə təmiz enerji mənbəyinin tətbiqinə imkan yaradacaq və Avropa dekarbonizasiyaya kömək edəcək: “Qaz digər enerji mənbələrinə görə nisbətən ucuzdur. Elektrik şəbəkəsi qurmaqdansa qaz şəbəkəsi qurmaq daha asandır. Təbii qaz Avropa İttifaqında sənayenin rəqabət qabiliyyətini artıracaq və gələcək üçün enerji səbətinin bir hissəsi olacaq”.
Xatırladaq ki, ötən günlərdə Avropa İnvestisiya Bankının İdarə Heyəti Yunanıstan, Albaniya və Adriatik dənizindən keçərək İtaliyanın təbii qaz şəbəkəsinə qoşulmaq üçün Cənubi İtaliya sahillərinə çıxan TAP boru kəməri üçün 1,5 milyard avro məbləğində maliyyələşdirməni təsdiqləyib. Bildirilir ki, layihə Cənub Qaz Dəhlizinin bir hissəsidir və Avropa İttifaqının enerji siyasəti çərçivəsində strateji cəhətdən əhəmiyyətli bir komponent kimi, Avropa Şurası, Avropa Komissiyası və Avropa Parlamenti tərəfindən müəyyən edilən təşəbbüsdür.
Qeyd edək ki, TAP qaz boru kəməri layihəsi üzrə işlərin - mühəndis, təchizat və tikinti işləri də daxil olmaqla ümumilikdə 65 faizi yekunlaşıb. Yanvarın ortasına boru kəməri marşrutu üzrə Yunanıstanda 518 kilometr ərazi təmizlənib, 473 kilometr boru xətt boyunca düzülüb, 457 kilometr boru qaynaqlanıb və 265 kilometr torpaq örtüyü əvvəlki vəziyyətinə gətirilib.
Albaniyada isə boru kəməri marşrutu boyunca 168 kilometr ərazi təmizlənib, 163 kilometr boru xətt boyunca düzülüb, 157 kilometr borunun qaynağı tamamlanıb, həmçinin 116 kilometr torpaq örtüyü əvvəlki vəziyyətinə gətirilib. Boru kəmərinin 765 kilometrlik Yunanıstan və Albaniya hissəsində 687 kilometrlik ərazi, yəni 90 faizi tamamilə təmizlənib və qiymətləndirilib. Bundan əlavə, marşrut üzrə boruların 80 faizi qaynaq edilib, Yunanıstan və Albaniyada 500 kilometr boru torpağa basdırılıb.
Boru kəmərinin Adriatik dənizindən keçəcək 105 kilometrlik hissəsinin tikintisini həyata keçirəcək İtaliyanın “Saipem S.p.A” şirkəti hazırda mikrotunel sahələrində çalışır. Burada müvəqqəti yol və sahə hazırlığı tamamlanıb. TAP-ın podratçısı hazırda mikrotunelin tikintisini həyata keçirmək üçün çuxurun qazılması işlərini görür. TAP-ın keçdiyi 3 ölkədə işçilər 61,5 milyon kilometr yol qət edib və 22,5 milyon nəfər-saat iş görülüb. Layihə qrafikə uyğun icra edilir və TAP 2020-ci ilədək Azərbaycanın “Şahdəniz” yatağından ilk qazı almağa hazır olacaq.
TAP Avropa İttifaqı üçün prioritet enerji layihələrindən olan “Cənub Qaz Dəhlizi”nin bir seqmentini təşkil edir. Boru kəmərinin təməli 2016-cı il mayın 17-də Yunanıstanın Saloniki şəhərində qoyulub. Layihənin ümumi dəyəri 4,5 milyard avro olacaq. Buraya 2009-cu ildən bəri davam edən dizayn və mühəndislik işləri də daxil edilib. “Şahdəniz” konsorsiumu ilk qaz satışını 2018-ci ildə Türkiyəyə və Gürcüstana həyata keçirəcək. Avropaya ilk qazın verilməsi isə bundan təxminən 1 il sonra 2020-ci ilin əvvəllərində planlaşdırılır.
Boru kəmərinin ötürücülük qabiliyyəti ildə 10 milyard kubmetr olan ilkin layihəsi üzrə biri Yunanıstanın şərqində - Kipoidə, digəri isə Albaniyanın qərbində - Fierdə olmaqla, ümumilikdə iki kompressor stansiyasının tikintisi qrafikə uyğun davam etdirilir. Kompressor stansiyaları ilə yanaşı, həmçinin Albaniyanın şərqində Bilisht regionuna yaxın ərazidə bir ölçmə stansiyasının inşası aparılır. Kompressor və ölçmə stansiyalarının tikintisi təxminən iki il müddətində başa çatdırılacaq. Bundan sonra isə ilkin istismara hazırlıq və tam istismara verilmə üzrə yoxlamalar keçiriləcək. TAP qaz boru kəməri üçün lazım olan turbo kompressorlar “Siemens” şirkəti tərəfindən istehsal edilib. Boru kəmərinin dəniz hissəsi isə 2018-2019-cu illərdə inşa ediləcək.
Xəzər dənizinin Azərbaycan sektorundakı “Şahdəniz-2” yatağından hasil olunacaq qazı Türkiyəyə və bu ölkədən də Avropaya daşıyacaq 3 min 500 kilometr uzunluğundakı “Cənub Qaz Dəhlizi”nin tərkib hissəsi olan TAP layihəsi Cənubi Qafqaz Boru Kəmərinin və TANAP-ın davamı olub, “Şahdəniz-2”dən hasil olunacaq qazın Yunanıstan və Albaniya vasitəsilə, Adriatik dənizindən keçməklə İtaliyanın cənubuna, oradan da Qərbi Avropaya nəqlini nəzərdə tutur. TAP boru kəməri TANAP ilə birləşəcək və Yunanıstanın Türkiyə ilə sərhəddə yerləşən Kipoi ərazisindən başlayacaq. Buradan TAP boru kəməri Yunanıstan və Albaniya ərazisini qət edərək şərqdən qərbə Adriatik dənizi sahillərinə doğru istiqamətlənəcək və İtaliyanın Puqlia bölgəsində sahilə çıxacaq. Boru kəməri burada “Snam Rete Gas” şirkətinin istismar etdiyi İtaliyanın qaz nəqliyyatı şəbəkəsinə birləşəcək. Bu layihə Azərbaycan qazının İtaliya, Almaniya, Fransa, Böyük Britaniya, İsveçrə və Avstriya kimi böyük Avropa bazarlarına çatdırılması üçün böyük imkanlar yaradır. TAP-ın ilkin ötürücülük qabiliyyəti ildə 10 milyard kubmetr olacaq və bu həcmin gələcəkdə 20 milyard kubmetrədək artırılması nəzərdə tutulub.
Boru kəmərinin uzunluğu 878 kilometr (Yunanıstan–550 kilometr, Albaniya–215 kilometr, Adriatik dənizi–105 kilometr, İtaliya–8 kilometr), diametri isə 48 düymdür (sualtı hissə-37 düym). Boru kəmərinin ən aşağı hissəsi dəniz səviyyəsindən təxminən 820 metr dərinlikdə, ən yüksək hissəsi Albaniya dağlarında 1800 metr hündürlükdən keçəcək. 2020-ci ilədək layihə üzrə Azərbaycan şirkətlərinin xərclərinin 1,2 milyard dollar olması gözlənilir.
TAP-ın səhmdarları belədir: BP (20 faiz), SOCAR (20 faiz), “Snam S.p.A.” (20 faiz), “Fluxys” (19 faiz), “Enagás” (16 faiz) və “Axpo” (5 faiz).
E.Ə.
www.oxu.az
"
"Palata rəsmisi: Daha operativ kredit tarixçələri sisteminə ehtiyac var“Azərbaycan Kredit Bürosu” MMC-nin fəaliyyətə başlaması borcalanlar haqqında daha dəqiq məlumatların əldə edilməsinə, ölkədə maliyyə intizamının güclənməsinə imkan verəcək.
Oxu.Az xəbər verir ki, bunu Maliyyə Bazarlarına Nəzarət Palatasının baş icraçı direktorunun müavini, qurumun Strateji xidmətlər Departamentinin direkroru Asim Zülfüqarov deyib.
O bildirib ki, Azərbaycanda 13 ildir ki, Mərkəzləşdirilmiş Kredit Reyestri (MKR) xidməti mövcud olsa da, artıq daha dolğun, daha səmərəli və daha operativ kredit tarixçələri sisteminə ehtiyac var: 
“Bu səbəbdən də ölkədə ilk özəl kredit bürosunun yaradılması olduqca vacibdir. Kredit Bürosu məlumatların assimetriyasını qaldırmağa, borc alan vətəndaşı daha dəqiq müəyyənləşdirməyə imkan verəcək. Burada borcalanın bu günə qədər olan borcları öz əksini tapacaq. Hər bir borcalan özü haqqında borc götürüb-götürə bilməyəcəyi ilə bağlı məlumat əldə edəcək”.
L.Ə.
www.oxu.az
"
"“Beynəlxalq Bank”da yeni təyinat “Azərbaycan Beynəlxalq Bankı”nda yeni baş direktor təyin olunub.
Oxu.Az xəbər verir ki, bu vəzifəyə Azərbaycan Banklar Assosiasiyasının “Tədris strategiyaları və İnsan Resursları üzrə” ekspert qrupun sədri olan Aynur Süleymanlı təyinat alıb.
O, ABB-nin İnsan resursları və administrasiya üzrə baş direktor vəzifəsini icra edəcək.
Qeyd edək ki, A. Süleymanlı dörd il beynəlxalq şirkətdə marketinq tədqiqatları sahəsində çalışıb. Daha sonra o, 2005-ci ildə “AccessBank”da insan resursları üzrə mütəxəssis vəzifəsində fəaliyyətə başlayıb və icraçı direktor vəzifəsinədək yüksəlib.
www.oxu.az
"
"İlin  əvvəlindən ərzaq yeddi faizə yaxın bahalaşıb Bu ilin yanvar ayında Azərbaycanda istehlak məhsulları və xidmətlərin qiymətləri ötən ilin yanvar ayına nisbətən 5,5 %, o cümlədən ərzaq məhsulları 6,9%, qeyri-ərzaq malları 5,1%, əhaliyə göstərilən ödənişli xidmətlər 3,9% bahalaşıb.
Dövlət Statistika Komitəsindən Oxu.Az-a verilən məlumata görə, cari ilin yanvarında 2017-ci ilin dekabr ayına nisbətən ərzaq məhsullarının qiymətləri 0,5%, qeyri-ərzaq mallarının qiymətləri 0,2% artıb, əhaliyə göstərilən ödənişli xidmətlərin qiymətləri isə 0,8% azalıb.
Nəticədə, istehlak məhsulları və xidmətlərin ümumi indeksi 100% səviyyəsində olub.
Qeyd edək ki, 2017-ci ildə istehlak məhsulları və xidmətlərin qiymətləri 2016-cı ilə nisbətən 12,9 %, o cümlədən ərzaq məhsullarının qiymətləri 16,4%, qeyri-ərzaq mallarının qiymətləri 11,6%, əhaliyə göstərilən ödənişli xidmətlərin qiymətləri 9,3% artıb.
Ötən ilin dekabr ayında noyabr ayına nisbətən istehlak məhsulları və xidmətlərin qiymətləri 0,5%, o cümlədən ərzaq məhsullarının qiymətləri 1,0 %, qeyri-ərzaq mallarının qiymətləri 0,2% artıb, əhaliyə göstərilən ödənişli xidmətlərin qiymətləri isə sabit qalıb.
L.Ə.
www.oxu.az
"
"Bank VTB “Təhsil krediti” məhsulunu təqdim edəcək Bank VTB (Azərbaycan) Bakıda keçirilən “Xaricdə təhsil” sərgisində iştirak edəcək. Ümumilikdə müxtəlif ölkələrin 200-dən çox universitet və 20-dən çox ali təhsil müəssisəsinin nümayəndəsi iştirak edəcəyi sərgi “Azəristudent” şirkəti tərəfindən təşkil olunur.  
Bank VTB (Azərbaycan) ölkədə və xaricdə oxumağı planlaşdıran şəxslər üçün nəzərdə tutulan “Təhsil krediti” məhsulunu sərgidə təqdim edəcək. Sərfəli şərtləri və geniş imkanları sayəsində bankın “Təhsil krediti” oxumaq istəyənlər üçün çox əlverişlidir. Məhsulun şərtlərinə əsasən, kredit həm ali, həm də orta-ixtisas məktəblərində təhsilin ödənişi üçün nəzərdə tutulub. 
Bu zaman kredit həmçinin əlavə təhsil, təkmilləşmə və peşə hazırlığının ödənişinə də yönəldilə bilər. Pul vəsaiti təhsil alanın özünə və ya yaxın qohumuna ayrıla bilər. Krediti almaq üçün artıq oxuyan və təhsilini davam etdirmək üçün ödəniş etməyi planlaşdıran şəxslərə də müraciət edə bilər.  
Bankın mütəxəssisləri təhsil krediti barədə sərgi ziyarətçilərinə ətraflı məlumat verəcək, eləcə də təhsil alanlara və onların ailələrinə xaricdə faydalı olacaq digər məhsul və xidmətlərdən danışacaq. Bank VTB (Azərbaycan)-ın “Təhsil krediti” barədə ilkin ətrafı məlumatı http://ru.vtb.az/personnel/credits/educationloan.php linki vasitəsi ilə tanış olmaq mümkündür. 
Sərgi 10 fevral tarixində JW Marriott Absheron otelində keçiriləcək. Sərgiyə gələn ziyarətçilər özlərinə, övladlarına uyğun təhsil ocağı seçib, həmin müəssisənin nümayəndəsi ilə birbaşa ünsiyyətdə olub, bütün maraqlandıran sualları onlara verə biləcək. 
Sərgidə barədə ətraflı məlumat üçün: http://azeristudent.az/events/xaricde-tehsil-sergisi-fevral-2018 
www.oxu.az
"
"“Qarabağ Taxıl” toxum satışına başladığını elan edib“Səba” şirkətinin taxılçılıq müəssisəsi “Qarabağ Taxıl” yeni əkin mövsümü üçün toxum satışına başladığını elan edib. Müəssisə bu il fermerlərin ixtiyarına aqronom məsləhəti qaynar xətti də verdiyini bildirib.
“Qarabağ Taxıl” dünyanın məşhur toxum istehsalçısı DuPont şirkətinin Pioneer brendinin qarğıdalı toxumlarının Azərbaycanda eksklüziv distribüteridir. Müəssisə bu brendin GMO-dan azad, Avropa istehsallı toxumlarını öz əkinlərində istifadə etməklə yanaşı, fermerlərə də təklif edir.
“Qarabağ Taxıl” bu il fermerlərə təklif etdiyi toxum çeşidində yeniliklərli olduğunu bəyan edib. İlk dəfə olaraq, ölkəmizdə Türkiyənin məşhur MAY toxumçuluq şirkətinin soya toxumları təqdim olunmağa başlayıb. Bu məşhur brendin toxumlarını öz sahələrində sınaqdan çıxarıb, əkin sahələrində istifadə edən ""Qarabağ Taxıl” “MAY-Agro Tohumculuk Sanayi Ve Ticaret” şirkəti ilə bağladığı müqaviləyə əsasən, şirkətin soya toxumlarını fermerlərə də təqdim edir. MAY Toxum-un xəstəlik və zərərvericilərə dözümlü, GMO-dan azad soya toxumları  yüksək məhsuldarlıq qabiliyyətinə malikdir.
“Səba”nın toxumçuluq müəssisəsi olan “Qarabağ Toxum”un Azərbaycanın ərzaq təhlükəsizliyinin təmini məqsədilə və fermerlərin yerli taxıl sortlarına tələbatını nəzərə alaraq istehsal etdiyi buğda toxumlarını da müəssisədən əldə etmək olar.
“Səba”dan toxum alan fermerlər eyni zamanda bitkilərə aqrokimyəvi qulluq barədə məsləhətlər əldə etmiş olacaqlar. Məqsəd müəssisənin təklif etdiyi toxumların yüksək məhsuldarlıq qabiliyyətini hər bir fermerin sahəsində nümayiş etdirmək və fermerlərin məlumatlılığını artırmaqdır.
“Səba”dan toxum almaq istəyənlər satış üçün +994502718200, aqronom məsləhəti üçün +994502718286  telefon nömrələri ilə əlaqə saxlaya bilərlər.
www.oxu.az
"
"Avropa bankı Azərbaycan layihələrinə maliyyə dəstəyini artırıbAvropa Yenidənqurma və İnkişaf Bankı (AYİB) Azərbaycanda dövlət və özəl sektora aid layihələrin gerçəkləşdirilməsi üçün 2017-ci ildə ümumilikdə 456 milyon avro kreditin ayrılmasını təsdiqləyib.  
Oxu.Az xəbər verir ki, bu barədə “İnterfaks-Azərbaycan” məlumat yayıb.
“2017-ci ildə AYİB Azərbaycanda dövlət və özəl sektora aid doqquz layihənin gerçəkləşdirilməsi məqsədilə 456 milyon avro kredit ayırıb”, - deyə bankın açıqlamasında qeyd olunur.
2016-cı ildə AYİB Azərbaycanda doqquz layihəni maliyyələşdirərək, onlara 63 milyon avro ayırmışdı. Beləcə, 2017-ci ildə ayrılan kreditlərin həcmi 7.2 faiz artıb.
2017-ci ildə kreditləşmənin həcminin artması AYİB tərəfindən Trans-Anadolu qaz kəmərinin (TANAP) tikintisi layihəsinin maliyyələşdirilməsinə 500 milyon dollar məbləğində kreditin ayrılması ilə əldaqədardır.
31 dekabr 2017-ci il tarixinə bankın Azərbaycanda 50 layihə üzrə cari portfeli 1 mlrd. 176 mln. avro məbləğində qiymətləndirilir. Bu vəsaitlərin 61%-i energetika, 29%-i infrastruktur, 6%-i maliyyə, 4%-i istehsala ayrılıb.
Azərbaycan 1992-ci ildən bəri AYİB üzvüdür. Bu günə kimi AYİB Azərbaycanda 165 layihənin maliyyələşdirilməsinə 2.817 milyard avrodan çox vəsait ayırıb.
www.oxu.az
"
"ABŞ birjaları həftə ərzində ikinci dəfə çökdüABŞ fond birjalarında indekslər yenidən kəskin şəkildə aşağı düşüb.
8 fevral yekunlarına görə, “Dow Jones” indeksi 1033 bənd geriləyərək (mənfi 4,1 faiz) 23860 bənd olub.
Oxu.Az Lenta.ru-ya istinadən xəbər verir ki, S&P indeksi 3.75% azalaraq 2581 bənd təşkil edib. “Nasdaq”da isə 3,9 faiz geriləmə qeydə alınıb. Hazırda “Nasdaq” indeksi 6777 bənddir.
“2017-ci ilin uzunmüddətli artım dönəmindən sonra qiymətli kağız bazarlarında “korreksiya” tendensiyası müşahidə olunur. “Növbəti “ayı” bazarı həyatımızda üzləşdiyimiz ən kəskin azalma olacaq” (Ayı bazarı – səhm birjalarında indekslərin azalması ilə müşahidə olunan bazar trendi - red.), – deyə investor Cim Rocers “Bloomberg” agentliyinə verdiyi müsahibədə bildirib.
İndekslər artıq bir həftə ərzində ikinci dəfədir ki, çökür. Fevralın 5-də “Dow Jones” 1175 bənd  (4.6 faiz) aşağı düşmüşdü. Bu, indeksin tarixində rekord azalma sayılır. İndekslərin çöküşü Ağ Evin ABŞ iqtisadiyyatının uğurları haqqında bəyanatı fonunda baş verib.
ABŞ fond birjalarında yaşanan “təlatümdən” sonra dünyanın ən zəngin 500 insanı ümumilikdə 114 milyard dollar itirib.
www.oxu.az
"
"Azərbaycanda kruiz səfərləri təşkil olunacaqKruiz marşrutların təşkili ilə bağlı Rusiya tərəfindən təşəbbüslə müraciət ediblər.
Oxu.Az xəbər verir ki, bunu Azərbaycan Turizm Assosiasiyasının rəhbəri Nahid Bağırov deyib.
O bildirib ki, bu, Rusiya, İran və Qazaxıstan dövlətlərinə aid olacaq və gələn ildən kruiz marşrutlarına başlanacaq.
N.Bağırov deyib ki, ötən illə müqayisədə cari ildə turistlərin sayı daha çox olacaq:
Buna əsas səbəb cari ildən bir sıra ölkələrə birbaşa uçuşların nəzərdə tutulmasıdır. Belə ki, Birləşmiş Ərəb Əmirlikləri, Bəhreyn, Pakistan, Rusiyanın bir bir sıra şəhərlərinə birbaşa uçuşlar həyata keçiriləcək. 
Onun sözlərinə görə, artıq hotellərdə otaqların qıtlığı hiss edilir.
L.Ə.
www.oxu.az
"
"Qatar xətləri turizmin inkişafında yeni mərhələ olacaqBakı-Tbilisi-Qars, Bakı- İran dəmiryollarının açılışı kütləvi turizmin inkişafına təkan verəcək. Bunun üçün turist qatarlarının marşrutları işlənib-hazırlanmalıdır. Qatar xətləri turizmin inkişafında yeni mərhələ olacaq.
Oxu.Az xəbər verir ki, bunu Azərbaycan Turizm Assosiasiyasının rəhbəri Nahid Bağırov bildirib.
O qeyd edib ki, Azərbaycanda turizm sahəsində kadrların hazırlanmasına böyük önəm verilir: 
""Dövlətin qayğı və diqqəti sayəsində 2006-cı ildən Azərbaycan Turizm və Menecmentlik Universiteti fəaliyyət göstərir. 
Bir sıra ali təhsil ocaqlarının müvafiq fakültələrində turizm kafedraları var. Bakı şəhərində turizm peşə məktəbi, Qəbələ və İsmayıllı şəhərlərində turizm peşə məktəbi və liseyi, Mingəçevir şəhərində turizm kolleci fəaliyyət göstərir.
Azərbaycan Turizm Assosiasiyası respublikada ekskursiya bələdçilərinə tələbatı nəzərə alıb, öz nəzdində Bakı Ekskursiya Bürosu yaradıb. Bununla bərabər, ekskursiya marşrutları və mövzuları işlənib-hazırlanır”.
L.Ə.
www.oxu.az
"
"Yaxın gələcəkdə yeni turizm növləri görəcəyikDünya Turizm Təşkilatının proqnozlarına əsasən, 2020-ci ildə dünyada turistlərin sayı 1,6 milyard nəfərə, turizmdən əldə olunan gəlirlərin miqdarı isə 2000-ci illə müqayisədə 481 milyard ABŞ dollarından iki trilyon dollara qədər artacaq.
Oxu.Az xəbər verir ki, bunu Azərbaycan Turizm Assosiasiyasının (AZTA) rəhbəri Nahid Bağırov bildirib.
O qeyd edib ki, son illərdə Azərbaycanda gəlirli sahə olan turizmin inkişafı diqqət mərkəzində saxlanılır:
“Mədəniyyət və Turizm Nazirliyi turizm sahəsinin inkişafı üçün Qanunvericilik bazasının təkmilləşdirilməsi məqsədilə “Turizm haqqında” yeni qanun layihəsi hazırlayıb.
Hazırda qanun lahiyəsi aidiyyəti qurumlarla razılıq mərhələsindədir. Bundan başqa, 2016-2025-ci illər üçün Azərbaycanda turizmin inkişaf strategiyası hazırlanıb.
Əlamətdar haldır ki, ölkəmizin, paytaxt Bakı da daxil olmaqla, əksər regionlarında turizmin müxtəlif növlərini, o cümlədən biznes, istirahət, sağlamlıq, idman turizmlərini inkişaf etdirmək üçün hər cür imkan var.
Elə respublikamızda turizmin perspektiv inkişaf strategiyasında da ölkənin bütün regionlarının bu sahədəki potensialından səmərəli şəkildə istifadə etmək nəzərdə tutulub. Yaxın gələcəkdə yeni turizm növləri görəcəyik”.
L.Ə.
www.oxu.az
"
"Paytaxtda ən yüksək və aşağı əməkhaqqı verən müəssisələr Ötən ilin 11 ayında əvvəlki ilin müvafiq dövrünə nisbətən işçilərin orta aylıq nominal əməkhaqqının səviyyəsi 6,5 faiz artaraq 782,0 manat olub.
Oxu.Az xəbər verir ki, sənaye, maliyyə və sığorta fəaliyyəti, peşə, elmi və texniki fəaliyyət, informasiya və rabitə, tikinti fəaliyyəti göstərən müəssisə və təşkilatlarda çalışan işçilər ən yüksək orta aylıq əməkhaqqı alıb. 
Ən aşağı əməkhaqqı isə səhiyyə və sosial xidmətlər, kənd təsərrüfatı, daşınmaz əmlakla əlaqədar əməliyyatlar, təhsil, istirahət, əyləncə və incəsənət sahələrində fəaliyyət göstərən müəssisə və təşkilatlarda çalışan işçilərdə olub.
L.Ə.
www.oxu.az
"
"Bakıda ərzaq və içki bahalaşıb Ötən il paytaxtda pərakəndə ticarət dövriyyəsinin həcmi 2016-cı ilə nisbətən müqayisəli qiymətlərlə 3,3 faiz artaraq 19613,5 milyon manat olub. 
Bakı Şəhər Statistika İdarəsindən Oxu.Az-a verilən xəbərə görə, ticarət şəbəkəsində satılan ərzaq məhsulları, içkilər və tütün məmulatlarının dəyəri əvvəlki ilin müvafiq dövrü ilə müqayisədə 2,7 faiz artaraq 9583,8 milyon manata, qeyri-ərzaq məhsullarının həcmi isə 4,2 faiz artaraq 10029,7 milyon manata bərabər olub.
İstehlak məhsullarının 18,7 faizi hüquqi şəxs statuslu müəssisələrdə, 68,8 faizi fərdi sahibkarlara məxsus ticarət obyektlərində, 12,5 faizi isə paytaxtın məhsul bazarlarında satılıb.
Hesabat dövründə elektron qaydada pərakəndə ticarət şəbəkəsində 45,0 milyon manatlıq və ya əvvəlki ilə nisbətən müqayisəli qiymətlərlə 3,6 dəfə çox istehlak məhsulları satılıb.
Elektron şəbəkə vasitəsilə əhalinin sifariş verdiyi istehlak məhsullarının 98,1 faizi hüquqi şəxslərdən, 1,9 faizi isə fərdi sahibkarlardan alınıb. Satışın bu növü vasitəsilə, əsasən, qeyri-ərzaq məhsulları realizə olunub.
L.Ə.
www.oxu.az
"
"Manatın valyutalara nisbətdə məzənnəsi – RƏSMİ Azərbaycan Mərkəzi Bankı 9 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 9-na olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.0833 manat olub.
1 türk lirəsi 0.4452 manat, 1 rus rublu 0.0292  manat, 1 İran rialı 0,0038 manat, 1 gürcü larisi isə 0.6968 manatdır.
L.Ə.
www.oxu.az
"
"Neft ucuzlaşıbFevralın 9-u dünya birjalarında neft ucuzlaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,61 dollar və ya 1,00% azalaraq 60,54 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,43 dollar və ya 0,66% ucuzlaşaraq 64,38 dollar təşkil edib.
E.Ə.
www.oxu.az
"
"Bakı aeroportunda ASEC Mərkəzi açılıbFevralın 8-də Heydər Əliyev Beynəlxalq Aeroportunda Azərbaycan Hava Məkanından İstifadə, Strategiya və İnkişaf üzrə Səmərəlilik Mərkəzinin (ASEC) rəsmi açılış mərasimi keçirilib.
Bakıda ASEC Mərkəzinin tikintisi üzrə Hökumətlərarası Memorandum Azərbaycan prezidenti İlham Əliyevin 2017-ci ilin mart ayında Fransaya rəsmi səfəri çərçivəsində imzalanıb.
Sənəd “Azərbaycan Hava Yolları” (AZAL) QSC və Fransanın “THALES” şirkəti  arasında imzalanıb. “Thales” şirkəti üçün pilot layihə sayılan bu layihənin ümumi dəyəri yeddi milyon avro təşkil edir.  
ASEC Mərkəzinin açılması ilə əlaqədar olaraq keçirilən tədbirdə “Azərbaycan Hava Yolları” QSC-nin prezidenti Cahangir Əsgərov, Fransanın Azərbaycandakı səfiri Orelia Buşez, “Azəraeronaviqasiya” (AZANS) Hava Hərəkəti İdarəsinin direktoru Fərxan Quliyev, “Thales International” şirkətinin birinci vitse-prezidenti Rafael Eskinazi və digərləri iştirak ediblər.
“Hava Məkanından İstifadənin Səmərəlilik Mərkəzində aeronaviqasiya məlumatlarının mübadiləsi sahəsində qabaqcıl təcrübə və ən son texnologiyalardan istifadə edilib.
Bu, Brüsseldə yerləşən Avropa Hava Hərəkəti Axınının İdarəetmə Mərkəzi (Eurocontrol) və Sinqapurda yerləşən Hava Hərəkəti Axınının İdarəetmə Mərkəzi arasında hava hərəkəti axınlarının əsas planlaşdırma mərkəzidir. ASEC sayəsində Azərbaycan həm “Eurocontrol”un, həm də Asiyanın Hava Axınları Planlaşdırma Mərkəzinin strateji tərəfdaşı rolunu oynayacaq.
Eyni mərkəzdən postsovet məkanında və Yaxın Şərq ölkələrində yoxdur”, - deyə Cahangir Əsgərov bildirib.
“Bu layihə Azərbaycan və Fransa, eləcə də, hər iki ölkənin şirkətləri arasındakı möhkəm tərəfdaşlığın  göstəricisidir. Mən burada həm texniki, həm də estetik parametrlər üzrə gördüklərimdən böyük məmnunluq duydum.
Çox şadıq ki, belə mərkəzin yaradılmasında iştirak etmişik. Mərkəz vasitəsilə mühüm məlumatları almaq və onları idarəetmə də istifadə etmək mümkündür. Bu onu göstərir ki, Azərbaycan bu regionda nəqliyyat habı olmağa qadirdir və olacaq da. Fransanın Azərbaycandakı səfiri kimi deyə bilərəm ki, bu layihə qarşılıqlı münasibətlərimizin çox gözəl göstəricisidir”, -  Orelia Buşez qeyd edib.
“AZAL və “Thales Group” artıq 20 ildən çoxdur ki, əməkdaşlıq edir və strateji tərəfdaş olaraq qalmaqdadır. Yeni mərkəzdə tətbiq olunan sistemlər hava axınlarının idarəolunması üzrə ən müasir texnologiyalara əsaslanır ki, bu da onu adi hava hərəkətinin idarəolunması sistemindən daha əhəmiyyətli edir.
Bu, AZAL-ın Azərbaycan hava məkanında çox sayda uçuşları idarə etməyə hazır olduğunun göstəricisidir. Əminəm ki, biz birlikdə daha çox iddialı layihələr həyata keçirə biləcəyik”, - “Thales International” şirkətinin birinci vitse-prezidenti Rafael Eskinazi qeyd edib.
Hazırda Azərbaycan Respublikasının ərazisi üzərindən 90 mindən çox tranzit uçuşlar yerinə yetirilir.
Daha sonra Cahangir Əsgərov və Rafael Eskinazi danışıqlar aparıblar. Aparılan danışıqlarda Azərbaycanın mülki aviasiyası sahəsində AZAL və “Thales”in gələcək əməkdaşlığı müzakirə edilib. Danışıqların yekunlarına əsasən, Azərbaycanda fransız şirkətinin məhsullarının istehsalı  üçün AZAL və “Thales”in Azərbaycanda birgə müəssisənin yaradılmasının mümkünlüyünü nəzərdən keçirmək barədə razılıq əldə olunub.  
Qeyd edək ki, Mərkəz aşağıdakı funksiyaları həyata keçirir:
- regional səviyyədə marşrut şəbəkələrinin inkişafı;
- hava hərəkəti axınının və hava məkanının buraxılış qabiliyyətinin planlaşdırılması və idarəedilməsi;  
- səmərəli sıxlıq və buraxılış qabiliyyətinin artırılması məqsədilə hava hərəkəti axınlarının istiqaməti üzrə “Eurocontrol” ilə koordinasiya;  
- hava məkanından istifadə üzrə monitorinq, təhlil, statistik məlumatların və hesabatların hazırlanması;
- hava məkanının sıxlığının təhlili;
- hava hərəkəti axınının dəyişdirilməsinə vaxtında reaksiya məqsədilə hava məkanının modelləşdirməsi;
- Azərbaycanın hava məkanının potensial istifadəçiləri bazarının araşdırılması və onların cəlb edilməsi.























www.oxu.az
"
"Şəhərin ən böyük küçəsində söküntü işlərinə başlanılıb – REPORTAJ Nazirlər Kabinetinin 2016-cı il tarixli, 86 saylı qərarı ilə paytaxtın bir sıra rayonlarında söküntü işləri davam edir.
Oxu.Az xəbər verir ki, cari ilin əvvəlindən Təbriz, Firdovsi Məmmədov, Qarabağ və Nemət Quliyev küçələrinin kəsişməsindəki məhəllədə yaşayan sakinlərin köçürülməsinə başlanılıb.
Belə ki, 37 saylı MKİS-nin rəhbərliyi sakinlərə bildiriş göndərərək, Fövqəladə Hallar Nazirliyi Tikintidə Təhlükəsizliyə Nəzarət Dövlət Agentliyi “Azərdövləttikintilayihə” dövlət layihə institutu tərəfindən verilmiş aktın və qanunvericiliyin tələbi kimi həmin ərazilərdə mülkiyyətdə olan yaşayış evlərinin istismarının dərhal dayandırılmasını qeyd edib.
Bildirişdə vətəndaşlara fevralın 1-nə qədər evlərin boşadılması tapşırılıb.


Ərazidə olub, söküntü prosesini izlədik. Məlum oldu ki, hazırda “pilot layihə”ni bir neçə tikinti şirkəti icra edir. 
Bunlar “Sipark-İnşaat”, “İnteks” Məhdud Məsuliyyətli Cəmiyyəti,  RNG Group, “Evrostroy-S.S”, “Şans”, “Alyans” MTK-lar və digərləridir. Sökülməsi nəzərdə tutulan binalar əsasən, 1, 3 mərtəbəli yaşayış evləridir.
Artıq sakinlərin yarıdan çoxu evlərindən köçürülüb.
Dediklərinə görə, müvəqqəti kirayə evlərə yerləşdiriliblər. MTK-lar bununla bağlı onlarla 20 aylıq müqavilə imzalayıb.
Öyrəndik ki, sakinlərə köhnə evlərinin müqabilində tikiləcək yeni binalardan mənzillər veriləcək. Binaların tikintisi azı iki il yarıma tamamlanacaq.

Bəzi sakinlər isə söküntü işlərinə baxmayaraq, hələ yaşayış yerlərini tərk etməyiblər. Buna səbəb də evlərinin girov kimi bankda olmasıdır:
“Bizim məsələmiz hələlik havada qalıb. Gözləyirik, qonşuların evlərini söküblər. Hər gün işləyirlər, iki uşaqla evdə qalmışıq, bankdan sənədləri ala bilmirik ki, bizi də köçürsünlər”.


Ərazidə olarkən diqqətimizi çəkən məqamlardan biri də “pilot layihə” ilə bağlı sakinlərlər arasnıda məlumatlılığın az olması oldu. Belə ki, bəziləri tikinti şirkətinin inşa prosesində müflis olacağından, işlərin yarımçıq qalacağından qorxur.
Halbuki pilot layihələr Nazirlər Kabinetinin, Dövlət Şəhərsalma və Arxitektura Komitəsinin və icra hakimiyyətlərinin nəzarətləri altında icra edilir.
Belə binaların yarımçıq qalması, sənəd, qaz və elektrik enerjisi kimi problemlərinin yaranması riski çox aşağıdır.

Ərazidə tikinti aparan şirkətlərdən birinin briqada rəhbəri isə əminliklə danışdı:
“Sakinlərin mənzillərlə təminatı ədalətli prinsiplə həyata keçiriləcək. Yəni sənədlərə əsaslansaq, sakinlər var ki, mənzilləri 14-30 kvadratmetr olub.
Layihə əsasında bu vətəndaşların mənzil təminatı da yaxşılaşdırılacaq. Belə ki, şirkət bu vətəndaşların ailə üzvlərinin sayını nəzərə alaraq, onları 60-80 kv.m. mənzillə təmin edəcək.
Ümumilikdə sakinlərin minimum 53, maksimum 80 kv.m. mənzillə təmin olunması nəzərdə tutulub.
Təbriz küçəsi ilə Kazım Kazımzadə küçəsinin kəsişməsində inşa etdiyimiz bu bina altı girişdən, 16 mərtəbədən ibarət olacaq. Binanın tikintisi ilə bağlı 158 ailə artıq kirayə mənzillərə köçürülüb.
Onlara hər ay yaşadıqları mənzillərin kvadratmetrinə uyğun 300-600 manat arası kirayə haqqı ödənilir”. 

Məlum oldu ki, əsasən Qarabağ küçəsindəki köhnə mənzillərin əksəriyyətinin ümumi sahəsi 18-20 kvadratmetrdir.
Onu da qeyd edək ki, beş il müddətində paytaxtın doqquz rayonunda şəhərin ümumi görünüşünə xələl gətirən, qəzalı vəziyyətdə və mövcud şəhərsalma normalarına cavab verməyən tikililər söküləcək.
Belə ki, bu məqsədlə Suraxanı rayonu üzrə 3828 nəfərin yaşadığı, 1127 mənzildən ibarət olan, uzunmüddətli istismar nəticəsində yararsız vəziyyətə düşmüş 63 yaşayış binasının, Nəsimi rayonu üzrə XIX əsrin sonları və ötən əsrin əvvəllərində tikilmiş, 16206 nəfərin yaşadığı 5771 mənzildən ibarət 226 yaşayış binasının, Xətai rayonu üzrə 6956 nəfərin yaşadığı 2016 mənzildən ibarət 99 yaşayış binasının, Nərimanov rayonu üzrə 11031 nəfərin yaşadığı 3028 mənzildən ibarət 219 yaşayış binasının, Nizami rayonu üzrə keçən əsrin 50-60-cı illərində inşa edilmiş, 5395 nəfərin yaşadığı 1779 mənzildən ibarət 131 yaşayış binasının, Yasamal rayonu üzrə 1257 nəfərin yaşadığı 427 mənzildən ibarət 18 yaşayış binasının, Səbail rayonu üzrə 1819 nəfərin yaşadığı 535 mənzildən ibarət 41 yaşayış binasının, Pirallahı rayonu üzrə 3131 nəfərin yaşadığı 1174 mənzildən ibarət 297 yaşayış binasının, habelə bu rayonların ərazisində yaşayış üçün yararsız olan digər binaların, sosial və digər təyinatlı qeyri - yaşayış obyektlərinin sökülməsi və yenidən qurulması həyata keçirilməlidir.






L.Əliyeva
Foto:Ehtiram Jabi
www.oxu.az
"
"Manatın sabaha olan məzənnəsi açıqlandıFevralın 9-na manatın məzənnəsi açıqlanıb.
Mərkəzi Bankdan Oxu.Az-a verilən məlumata görə, 09.02.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
Qeyd edək ki, 2018-ci il fevralın 8-də də USD/AZN rəsmi məzənnəsi 1,7001 manat təşkil edib.
E.Ə.
www.oxu.az
"
"“Ofisait” və “OYAL”dan yeni selfi müsabiqəsi“Ofisait” və “OYAL” brendi bu gündən başlayaraq “Selfi çəkdir, Hədiyyə qazan!” adlı yeni müsabiqəyə start verib.  
Şirkətin mətbuat xidmətindən verilən məlumata görə, müsabiqənin şərtləri çox sadədir. Belə ki, iştirakçılar, sadəcə, “Ofisait” mağazalarının qarşısında selfi çəkdirərək öz “Facebook” və “Instagram” profillərində paylaşacaqlar. Qaliblər xüsusi proqram vasitəsilə təsadüfi yolla seçiləcək və müsabiqənin nəticəsi olaraq üç qalib müəyyən ediləcək. 
Qaliblərə “OYAL”, “ASSİS”, “QUİCKS”, “Cassa”, “SilSil”, “Boltexno”, “Frauzen”, “Hansbur”, “Samuray”, “Zyklen” və digər tanınmış brendlərdən hədiyyələr təqdim olunacaq. 
Müsabiqə 19.02.2018-ci il tarixinədək davam edəcək. Qaliblərin siyahısı fevral ayının 20-də “Ofisait”in rəsmi “Facebook” səhifəsi üzrərindən elan ediləcək.
Qeyd edək ki, müsabiqədə “Ofisait” və “OYAL”brendinin əməkdaşları iştirak edə bilməz.  
İştirakçılar müsabiqə ilə bağlı daha ətraflı məlumat almaq üçün 012 310 43 10 nömrəsi ilə əlaqə saxlaya bilərlər. 
Qeyd edək ki, “OYAL” brendi 23 ilə yaxındır ki, Azərbaycan bazarında “Məktəbli Arzuları” devizi ilə nəinki məktəblilərin, eyni zamanda, tələbələrin, iş adamlarının və valideynlərin sevimlisinə çevrilib.
Müştərilər “Ofisait” mağazalarından “OYAL”, “ASSİS”, “QUİCKS”, “Cassa”, “SilSil”, “Boltexno”, “Frauzen”, “Hansbur”, “Samuray”, “Zyklen” və digər tanınmış brendlərin dəftərxana, ofis və məktəb ləvazimatlarını, həmçinin mətbəx və ev əşyaları, elektron əşyalar, idman məhsulları, uşaq oyuncaqları, kitablar və digrər məhsulları əldə edə bilərlər.
Şirkətin məhsullarını Bakı və bölgələrdə 30-a yaxın filialı olan “Ofisait” mağazaları ilə yanaşı, şəhərimizin dəftərxana ləvazimatları satılan bir çox mağazalarından da əldə etmək mümkündür. 
www.oxu.az
"
"Avropa maliyyə qurumlarının TAP-a marağı siyasi dəstəkdən xəbər verir – ŞƏRHAvropa İnvestisiya Bankı Trans-Adriatik Boru Kəmərinin (TAP) tikintisinə 1,5 milyard avro həcmində kreditin ayrılmasını təsdiq edib. Qərar bankın Direktorlar Şurası tərəfindən verilib.
Qeyd edək ki, layihənin ümumi dəyəri 4,5 milyard avro təşkil edir. Kəmərin tikintisinin 2020-ci ildə tamamlanması nəzərdə tutulur.
Oxu.Az-a AİB-in qərarını şərh edən ADA Universitetinin Xəzər Enerji və Ətraf Mühit Mərkəzinin direktoru Elnur Soltanov bildirdi ki, TAP “Cənub Qaz Dəhlizi”nin tərkib hissəsidir və Cənubi Qafqaz Boru Kəmərinin, eləcə də,  TANAP-ın davamıdır: 
“TAP Xəzər dənizinin Azərbaycan sektorundakı “Şahdəniz-2” yatağından hasil olunacaq qazı Türkiyəyə, oradan da Avropaya daşıyacaq yeganə xətdir. “Şahdəniz-2” layihəsi çərçivəsində 16 milyard kubmetr qaz hasilatı nəzərdə tutulur. Bunun altı milyard kubmetri TANAP vasitəsilə Türkiyəyə veriləcək. Yerdə qalan həcm Avropaya ancaq TAP vasitəsilə ötürüləcək. 

TAP üzrə işlərdə ləngimə var idi. Belə ki, “Şahdəniz-2” vasitəsilə həyata keçirilən Trans-Anadolu qaz boru kəmərinin inşası üzrə işlər, demək olar ki, yekunlaşıb. Avropa maliyyə qurumlarının bu layihəyə maraq göstərməsi siyasi dəstəyin varlığından xəbər verir. İtaliyada müxtəlif qurumların, dövlətlərin oyunlarına siqnal göndərilmiş olur”. 
E.Soltanov  deyir ki, Avropa İnvestisiya Bankının qərarı konsersium üzvləri, eləcə də, Azərbaycan üçün çox müsbətdir: 
“TAP-ın reallaşdırılması Azərbaycan qazının Avropa bazarına çıxışı deməkdir. TAP Avropada ümumi istehlakın iki faizini, bəzi ölkələrdə 20-30 faizini qarşılayacaq. Layihə Azərbaycan üçün gəlir qaynağı, Avropa ölkələrindən siyasi dəstək vəd edir.
Eləcə də, ölkəni Avropanın enerji təhlükəsizliyi xəritəsində önəmli faktora çevirir, başqa layihələrdə istifadə edə biləcəyi siyasi, diplomatik təcrübələr qazandırır”. 
Neft Araşdırmalar Mərkəzinin rəhbəri İlham Şabanın sözlərinə görə, ötən il Avropa İnvestisiya Bankının Direktorlar Şurası TAP üzrə kredit xəttinin açılması ilə bağlı məsələyə baxaraq, ilkin müsbət rəyini bildirmişdi: 
“Avropa enerji kommisiyasının vitse-prezidenti  bir neçə dəfə qeyd edib ki, TAP enerji layihələri arasında Avropanın Enerji Komissiyasının prioritet hesab etdiyi layihələr sırasındadır. Buna görə də Avropanın maliyyə yardımlarından, güzəştli kreditlərindən istifadə edə bilər.

Avropa İnvestisiya Bankının ayırdığı 1,5 milyard avro da bu dəstəkdən irəli gəlir”. 
İ.Şaban kredit xəttinin açılmasının Azərbaycanın xarici borclanmasının artımı kimi qiymətləndirilməsi ilə razılaşmır: 
“Bu, Dövlət Neft Şirkətinə verilən kredit deyil. Trans-Adriatik Boru Kəməri Konsorsiumuna ümumilikdə verilən kreditdir.
Nəzərə alsaq ki, boru kəmərinin dəyəri 4,5 milyard avrodur, Dövlət Neft Şirkətinin burada payı 900 milyon dollar təşkil edir”. 
Ekspertin sözlərinə görə, infrastruktur layihələrinə kreditlər çox sərfəli şərtlərlə ayrılır: 
“Kreditlər ən aşağı 15 il müddətinə 0,8 faiz dərəcəsi ilə verilir”. 
Layihənin əhəmiyyətinə toxunan İ.Şaban qeyd edir ki, TAP-ın gerçəkləşdirilməsindən sonra Azərbaycan Avropa bazarına 10 milyrad kubmetrə qədər qaz çıxaracaq:
“2020-ci ildə Azərbaycan Avropada təqribən altı milyard kubmetr qaz sata bilər. 2021-ci ildə bu həcmlər 10 milyard kubmetr civarında proqnozlaşdırılır.
Qaz satışından ancaq Avropa bazarında üç milyard dollar əldə etmək çox böyük nailiyyət sayıla bilər. Çünki bunun yarısı qədər də Türkiyə bazarından gələcək. Deyilənlər ancaq “Şahdəniz-2” layihəsi üçündür, özü də kondensat satışları nəzərə alınmadan.
Əgər “Şahdəniz-1” və ümumi kondensat ixracını da nəzərə alsaq və neftin orta qiymətini 70 dollar ətrafında götürsək, təkcə kondensat ixracı üç milyard dollar edər və “Şahdəniz-1” də əlavə iki milyard dollar”.
L.Əliyeva
www.oxu.az
"
"Bank müştərilərinə 100.000 AZN-dən artıq “cashback” qaytarıbExpressbank-ın təqdim etdiyi məhsul və xidmətlər sırasında xüsusi yer alan ExpressClub müştərilər üçün düşünülmüş və onlara alış-veriş zamanı real pul qazandıran unikal bank xidmətdir. Qısa müddət ərzində müştərilərin böyük rəğbət və sevgisini qazanmış ExpressClub yarandığı gündən bu günədək müştərilərinə 100 000 AZN-dən artıq “cashback” qaytarıb.
“Xərclərinizi gəlirə çevirin” şüarı altında təqdim olunan ExpressClub layihəsi çərçivəsində, Expressbank-ın bütün kart sahibləri ölkədaxili POS-terminallar vasitəsilə alış-veriş edərkən, xərclədikləri məbləğin bir hissəsini karta geri alırlar (“cashback”). Müştərilər bu vəsaiti həm nağdlaşdırır, həm də POS-terminallar vasitəsilə yenidən alış-veriş etməklə növbəti xərclərini də gəlirə çevirmiş olurlar. 
ExpressClub layihəsinin xüsusi üstünlüyü - onun nəinki ExpressClub tərəfdaşlar şəbəkəsinə daxil olan satış nöqtələrində 20%-dək “cashback” qaytarması, hətta bu şəbəkəyə daxil olmayan, POS-terminalla ödəniş mümkün olan istənilən satış nöqtəsində xərclənən vəsaitin 0,3% hissəsinin müştərilərin kartına geri qayıtmasıdır. Şəbəkəyə daxil tərəfdaşların siyahısı ilə www.expressclub.az saytında tanış ola bilərsiz. 
Bütün bu fürsətlərdən yararlanmaq üçün, sadəcə, Expressbank-ın istənilən kartına sahib olmaq kifayətdir! 
Qeyd edək ki, Expressbank-ın plastik kartlarına sahib olmaq istəyən müştərilər Expresso kartı 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə, həmçinin premium növlü Visa Gold / MasterCard Gold və Visa Platinum / MasterCard Platinum əldə edə bilərlər. Expressbank-ın kartlarına dərhal, rahat və komissiyasız vəsaiti ExpressPay terminalları və mobil pul kisəsi vasitəsi ilə mədaxil etmək mümkündür. 
ExpressClub tərəfdaş şəbəkəsi və “cashback” xidməti haqqında daha ətraflı məlumat üçün müştərilər 132 Məlumat Mərkəzinə zəng edə, www.expressclub.az saytına və ya Bankın rəsmi “Facebook” səhifəsinə (www.facebook.com/expressclubaz) daxil ola bilərlər.
www.oxu.az
"
"İlham Əliyev: Müstəqil yolla gedirik və gedəcəyikBiz indi nəhəng enerji layihələrini icra edirik: bu da qarşıda duran əsas vəzifələrdən biridir.
Oxu.Az xəbər verir ki, bunu bu gün Azərbaycan prezidenti İlham Əliyev Yeni Azərbaycan Partiyasının (YAP) VI qurultayında çıxışında bildirib.
“Biz Cənub Qaz Dəhlizini vaxtında təhvil verməliyik, bunu edəcəyik. Bütün maliyyə resursları təmin edilib, həm Azərbaycan, həm beynəlxalq banklar tərəfindən. Müəyyən yubanmalar olmuşdur, onlar da aradan götürüldü. Çünki Cənub Qaz Dəhlizi həm bizim üçün, həm də Avropa üçün strateji əhəmiyyətə malik olan bir layihədir. Azərbaycan öz liderlik missiyasını uğurla icra edir.
Biz bu tarixi layihəni - yeddi ölkəni, qitələri birləşdirən, 3500 kilometr məsafəsi olan və dənizin altından, dağların başından keçən qaz kəmərini uğurla həyata keçiririk. “Şahdəniz-2” layihəsindən yaxın zamanlarda qaz çıxarılacaq. Onu da deməliyəm ki, Cənub Qaz Dəhlizi, yəni, qaz kəməri artıq qazla təmin edilir.
Bu, tarixi layihədir və ölkəmizin uğurlu, dayanıqlı inkişafı üçün əsas resurs bazasıdır”, - deyə qeyd edən prezident bildirib ki,  “Azəri-Çıraq” yatağının istismarının uzadılması haqqında da tarixi qərar qəbul edilib:
“Ona görə bundan sonra da neft-qaz sektorunda Azərbaycan uğurla inkişaf edəcək. Ancaq yenə də deyirəm, gələcək fəaliyyətimiz üçün bu, bizdə bir rahatlıq hissi yaratmamalıdır. Biz fəal işləməliyik, qeyd etdiyim kimi, bu, sadəcə olaraq, bizim üçün əlavə maliyyə və siyasi resursdur.
Bu gün biz beynəlxalq arenada bütün məsələlərlə bağlı öz sözümüzü deyirik. Nəyə görə? Əlbəttə ki, güclü siyasi iradəyə görə, cəsarətli siyasətə görə, amma, eyni zamanda, maliyyə imkanlarımıza görə.
Əgər bu imkanlar olmasaydı, əgər biz bəzi ölkələr kimi, xarici donorlardan asılı olsaydıq, əgər biz yoxsul, səfil Ermənistan kimi ona-buna dilənsəydik, onda əlbəttə ki, bizim müstəqil siyasət aparmaq imkanımız da olmaya bilər, yaxud da ki, bu imkanlar məhdud ola bilərdi. Ona görə iqtisadi güc, maliyyə resurslarımız siyasi müstəqilliyimizi də möhkəmləndirir”.
Onun sözlərinə görə, növbəti illərdə önəmli, tarixi qaz-nəqliyyat layihələrini yenə də icra etməklə Azərbaycan - açıq dənizlərə çıxışı olmayan bir ölkə Avrasiyada nəqliyyat mərkəzlərinin birinə çevriləcək:
“Biz siyasətimiz, qətiyyətimiz, düzgün xarici siyasətimiz nəticəsində bunu da edəcəyik. Çünki xarici siyasət, ilk növbədə, daxili problemlərin həllinə yönəlib. Xarici siyasət daxili siyasətin davamıdır. Biz uğurlu xarici siyasəti təkcə ona görə aparmırıq ki, dünyada bizə olan rəğbət artsın.
Bu, real işlərə çevrilir. Uğurlu xarici siyasət bu beynəlxalq layihələri də həll etməyə şərait yaradır. Çünki tranzit ölkə olmaq üçün sən mütləq qonşularla işləməlisən. Qonşular olmadan heç bir ölkə tranzit ölkə ola bilməz. Bütün bunlar bir-birinə bağlı olan məsələlərdir. Bizim gələcək inkişafımızla bağlı çox aydın təsəvvürümüz, proqramlarımız var - bütün sahələrdə, ictimai xidmət sahələrində, korrupsiya, rüşvətxorluğa qarşı mübarizə sahəsində, haqq-ədalətin bərqərar olması sahəsində, bütün istiqamətlərdə.
Sadəcə olaraq, bir çıxışda bütün istiqamətlər haqqında geniş danışmaq mümkün deyil. Ancaq mən əminəm ki, Azərbaycan növbəti illərdə öz uğurlu, dinamik inkişaf tempini nəinki saxlayacaq, onu daha da möhkəmləndirəcək.
Bizim əsas dəyərimiz, ən böyük nemətimiz müstəqilliyimizdir. Biz müstəqil ölkə kimi yaşayırıq. Müstəqilliyimizin də banisi ulu öndər Heydər Əliyevdir. Məhz onun hakimiyyətə gəlməsindən sonra Azərbaycan, sözün əsl mənasında, müstəqillik yoluna qədəm qoydu. 1993-cü ilə qədər bizim müstəqilliyimiz şərti və yarımçıq xarakter daşıyırdı. Xarici ölkələr, onların Azərbaycandakı nümayəndələri burada hakimiyyətə göstərişlər, təlimatlar verirdi.
Əlbəttə ki, bu, tariximizin bəlkə də ən biabırçı səhifələrindən biridir. O ağır vəziyyətdə məhz Heydər Əliyevin cəsarəti, müdrikliyi, - o vaxt bizim hələ ordumuz, iqtisadiyyatımız, pulumuz yox idi, - onun dəmir iradəsi, xalqın ona olan sevgisi, rəğbəti Azərbaycanı, bax, bu müstəqillik yoluna çıxarıbdır. Biz də bu müstəqil yol ilə gedirik və gedəcəyik”.
www.oxu.az
"
"Əli Əhmədov: Azərbaycan Avropanın enerji təhlükəsizliyində mühüm rol oynayır Azərbaycanda 2003-cü ildən başlayaraq prezident İlham Əliyevin rəhbərliyi ilə həyata keçirilən siyasi və iqtisadi islahatlar uğurla icra olunur, Azərbaycan irimiqyaslı layihələr həyata keçirir, Avropanın enerji təhlükəsizliyində mühüm rol oynayır.
Oxu.Az xəbər verir ki, bunu hakim Yeni Azərbaycan Partiyasının (YAP) VI qurultayında YAP-ın sədr müavini - icra katibi, baş nazirin müavini Əli Əhmədov deyib.
YAP rəsmisi bildirib ki, ölkədə işsizliyin və yoxsulluğun azalması, ciddi sosial proqramların icra olunması, infrastruktur layihələrinin həyata keçirilməsi ölkənin sürətli inkişafına təkan verir.
O qeyd edib ki, demokratiyanın inkişafı, xarici siyasət, ordu quruculuğu, elm, mədəniyyət və digər sahələrdə ciddi uğurlar əldə olunub: 
“Azərbaycan prezidenti İlham Əliyevin rəhbərliyi altında Azərbaycan sürətli inkişaf edib, dövlətçilik ənənələri, demokratik təsisatları gücləndirilib, ölkənin beynəlxalq nüfuzu artıb, müdafiə qabiliyyəti ciddi şəkildə möhkəmləndirilib”.
www.oxu.az
"
"Neftçilər üçün “Bank Respublika”dan 3%-dək endirimli kredit kampaniyasıArzulara çatmaq və planlarınızı həyata keçirmək üçün peşə bayramı ilə əlaqədar kredit kampaniyalarını gözləməyə ehtiyac yoxdur.
Çünki “Bank Respublika” neft-qaz sənayesində çalışan işçilərə bu gündən etibarən fevral ayının sonunadək nağd istehlak kreditləri üzrə illik faiz dərəcəsində 3%-dək endirim kampaniyasını elan edir.
Kampaniya çərçivəsində neft-qaz sahəsinin hər bir əməkdaşı komissiyada 50%-dək endirim əldə edə biləcək. Kreditin maksimal mәblәği 10 000 manat, müddәti isә 36 ay tәşkil edir. Rəsmi gəlirdən asılı olaraq 10 000 AZN-dək məbləğ zaminsiz rəsmiləşə bilər. 
Kampaniya haqqında daha әtraflı məlumatı Bankın rəsmi internet saytından, Facebook səhifəsindən və 144 Məlumat Mərkəzindən əldə etmək mümkündür.
“Bank Respublika” – 25 il Sizə faydalı!
www.oxu.az
"
"Dolların məzənnəsi dəyişmədi - HƏRRAC Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az 
"
"Neft Fondu Mərkəzi Banka dörd milyard manata yaxın vəsait ayırıb Dövlət Neft Fondunun 2017-ci il büdcəsinin icrası çərçivəsində 6 100,0 milyon manat vəsait dövlət büdcəsinə transfert edilib.
Oxu.Az xəbər verir ki, qaçqın və məcburi köçkün ailələrinin məskunlaşdırılması və sosial-məişət vəziyyətinin yaxşılaşdırılması üzrə tədbirlərin həyata keçirilməsinə 105,0 milyon manat, Samur-Abşeron suvarma sisteminin yenidən qurulmasına 70,0 milyon manat, Bakı-Tbilisi-Qars yeni dəmir yolu layihəsinin maliyyələşdirilməsinə 20,5 milyon manat vəsait ayrılıb.
17,0 milyon manat vəsait “2007-2015-ci illərdə Azərbaycan gənclərinin xarici ölkələrdə təhsili üzrə Dövlət Proqramı”nın maliyyələşdirilməsinə yönəldilib.
Makroiqtisadi sabitliyin təmin edilməsi məqsədilə 3 949,5 milyon manat Azərbaycan Respublikasının Mərkəzi Bankına transfert edilib. “Star” neft emalı kompleksinin tikintisinə 735,4 milyon manat vəsait ayrılıb.
2017-ci il ərzində ARDNF-nin idarə edilməsi ilə bağlı xərclər 18,1 milyon manat təşkil edib.
L.Ə.
www.oxu.az
"
"SOCAR dünyanın aparıcı mazut ixracatçısına çevrilirSOCAR Baltikyanı limanlardan dünya bazarlarına mazut çıxaran ən iri ixracatçılardan birinə çevrilir. 
Oxu.Az xəbər verir ki, bu barədə “Trend” ölkənin neft-qaz bazarında olan mənbəyə istinadən məlumat yayıb.
Agentliyin müsahibinin sözlərinə görə, yanvar ayında SOCAR dünya bazarlarına Baltikyanı limanlardan 320 min tona yaxın mazut göndərib.
“SOCAR məhsulu Belarus Dövlət Neft Şirkəti BNK-dən alır, daha sonra isə Latviyanın Ventspils və Litvanın Klayped limanlarından ixrac edir. Yanvar ayında SOCAR Ventspildən Maltaya 120 min ton, Klaypeddən isə 200 min tondan çox mazut göndərib”, - deyə mənbə bildirib.
Şirkət Baltikyanı bölgədən dünya bazarlarına mazut çıxaran ən iri ixracatçılardan birinə çevrilməkdədir.
www.oxu.az
"
"Vüqar Bayramov: Neft ucuzlaşa bilərBu gün səhər saatlarına Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,31 dollar və ya 0,50% azalaraq 61,48 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,20 dollar və ya 0,31% ucuzlaşaraq 65,31 dollar təşkil edib. 70 dollarlıq psixoloji həddi keçən “qara qızıl” yenidən dəyər itirməkdədir. 
Oxu.Az-a bazarı şərh edən iqtisadçı-ekspert Vüqar Bayramov bildirir ki, bir sıra beynəlxalq tədqiqat qurumları neftin qiymətində yenidən azalmaların olacağını proqnozlaşdırırlar:
“Əvvəllər də qeyd etdiyimiz kimi, neftin son qiymət artımları hasilatın azalması ilə yanaşı, spekulyativ müdaxilələrlə bağlı idi. Bəzi hedg və valyuta fondları son aylar neft bazarında fəallığı artıraraq qiymətin artmasını stimullaşdırmağa çalışırdılar.
Digər tərəfdən, ABŞ və Kanadada şist neft hasil edən neft quyuların sayında artımlar müşahidə edilir və bu da Şimalı Amerikanın neft bazarında mərhələli şəkildə mövqeyinin güclənməsinə gətirib çıxarır.
Bir sıra OPEC ölkələri, o cümlədən İran neftin son aylardakı qiymət artımlarından narahatlıqlarını gizlətmirdilər. Belə qiymət artımları yeni və daha ciddi qiymət azalmalarına səbəb ola bilər.
Doğrudur, Veneseula, Liviya və Nigeriya kimi ölkələrdə neft hasilatında dövri olaraq azalmalar müşahidə edilir. Amma son qiymət endirimləri şist neft hasilatının xam neftin dünya bazar qiymətinə təsirinin qorunub-saxlamasından xəbər verir”.
V. Bayramov hesab edir ki, neftin qiymətində ucuzlaşmalar davamlı olarsa, investorların bir qisminin sərmayələrini digər, o cümlədən valyuta bazarına transfer edə bilərlər. Bunun baş verəcəyi halda neftin qiymətində ucuzlaşma, dolların isə dönərli valyutalara nisbətən möhkəmlənməsi müşahidə edilə bilər.
L.Ə.
www.oxu.az
"
"Neft Fondunun aktivləri səkkiz faiz artıb 2018-ci il yanvarın 1-nə Neft Fondunun aktivləri 35 806,5 milyon dollar təşkil edib.
Oxu.Az xəbər verir ki, aktivlər 2017-ci ilin əvvəli ilə müqayisədə 33 147,0 milyon dollar, 8,02% artıb. 
Fonddan bildirilir ki, aktivlərin artımı qurumun büdcə gəlirləri, o cümlədən vəsaitlərin idarə edilməsindən əldə edilən gəlirləri və investisiya portfelinin tərkib valyutalarının məzənnə dəyişkənliyi fərqi hesabına baş verib. 
Qeyd edək ki, aktivlər üzrə fondun gəlirliliyi 2,32% artıb. Qızıl nəzərə alınmadan fondun aktivlərinin gəlirliliyi 1,88% artıb. 2016-cı ildə bu qiymətli metal hesaba alınmadan ARDNF-nin aktivlərinin gəlirliliyi 1,92% olub.
2017-ci ildə Fondun istiqrazlar və pul bazarı alətlərindən gəlirliliyi 0,65%, səhmlərdən 1,01%, daşınmaz əmlakdan 0,22%, qızıldan gəlirliliyi isə 0,44% təşkil edib.
L.Ə.
www.oxu.az
"
"Neft Fondu ötən il 11 milyard manat xərcləyib Dövlət Neft Fondunun 2017-ci il ərzində büdcə gəlirləri 12 137,5 milyon manat, büdcə xərcləri isə 11 015,5 milyon manat təşkil edib. 
Fonddan Oxu.Az-a verilən xəbərə görə, 2017-ci il ərzində ARDNF-nin neft və qaz sazişlərinin həyata keçirilməsi ilə bağlı gəlirləri 11 053,9 milyon manat, o cümlədən mənfəət neftinin və qazın satışından 11 030,0 milyon manat, bonus ödənişləri 2,4 milyon manat, akrhesabı ödənişləri 3,6 milyon manat, tranzit gəlirləri 17,9 milyon manat  olub.
Ötən il ərzində fondun vəsaitinin idarə olunmasından əldə edilən gəlirlər 1 083,6 milyon manat təşkil edib.
Valyuta məzənnələrinin dəyişməsindən yaranan fərqlə bağlı ARDNF-nin büdcədənkənar gəliri 876,2 milyon manat olub.  
L.Ə.
www.oxu.az
"
"Azərbaycan nefti 68 dollara düşdüAzərbaycanın dünya bazarına çıxararaq satdığı “Azeri LT CIF” markalı xam neftin 1 barelinin qiyməti 0,94 dollar və yaxud 1,36% azalıb.
Oxu.Az xəbər verir ki, “Azeri LT CIF” markalı neftin qiyməti 68,18 dollar/barelə bərabər olub.
L.Ə.
www.oxu.az
"
"“Dəmirbank”ın əmanətçilərinə 27 milyon manatdan artıq kompensasiya ödənilibFevralın 1-dən indiyədək “Dəmirbank” ASC-də qorunan əmanətlər üzrə əmanətçilərə 27 milyon manatdan artıq kompensasiya ödənilib.
Əmanətlərin Sığortalanması Fondundan Oxu.Az-a verilən məlumata görə, kompensasiyanın ödənilməsi prosesi müvəffəqiyyətlə davam etdirilir.
Fonddan bildirilib ki, qorunan əmanətçilər kompensasiyaların ödənilməsi üçün 1 (bir) il müddətində müraciət edə bilərlər.
Qeyd edək ki, Əmanətlərin Sığortalanması Fondu 1 fevral 2018-ci il tarixindən etibarən ləğv prosesində olan “DəmirBank” ASC-də qorunan əmanətlər üzrə kompensasiyaların verilməsi prosesinə başlayıb.
Ləğv prosesində olan “DəmirBank” ASC-də qorunan əmanətlər üzrə kompensasiyalar ilk dəfə olaraq nağdsız qaydada “Kapital Bank” ASC-nin adlı debet kartları və “Xəzri” sürətli pul köçürmə sistemi vasitəsilə ödənilir.
Bu addım ödəniş prosesinin şəffaf keçirilməsinin bariz nümunəsidir və qorunan əmanətçilər tərəfindən rəğbətlə qarşılanır. Kompensasiyaların ödənilməsi “KapitalBank” ASC-nin 26 filialında aparılır.
L.Ə.
www.oxu.az
"
"Manatın valyutalara nisbətdə məzənnəsi – RƏSMİAzərbaycan Mərkəzi Bankı 8 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 8-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.0841 manat olub.
1 türk lirəsi 0.4475  manat, 1 rus rublu 0.0295 manat, 1 İran rialı 0,0038 manat, 1 gürcü larisi isə 0.6918 manatdır.
L.Ə.
www.oxu.az
"
"Neft ucuzlaşıbFevralın 8-i dünya birjalarında neft ucuzlaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,31 dollar və ya 0,50% azalaraq 61,48 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,20 dollar və ya 0,31% ucuzlaşaraq 65,31 dollar təşkil edib.
E.Ə.
www.oxu.az
"
"Qazaxıstan və Azərbaycan avtomobil daşımalarında razılığa gəldiQazaxıstan prezidenti Nursultan Nazarbayev Qazaxıstanla Azərbaycan arasında beynəlxalq avtomobil daşımaları haqqında razılaşmanı təsdiqləyib.
Oxu.Az-ın xəbərinə görə, bununla bağlı Qazaxıstan prezidentinin mətbuat xidmətinin məlumatında deyilir.
Bildirilir ki, Qazaxıstan Respublikası Hökuməti ilə Azərbaycan Respublikası Hökuməti arasında beynəlxalq avtomobil daşımaları haqqında razılaşma dövlət başçısı tərəfindən imzalanıb.
Daha əvvəl Qazaxıstanın baş nazirinin sərmayələr və inkişaf üzrə birinci müavini Roman Sklyar bildirib ki, razılaşmanın təsdiqi iki ölkə arasında ticarət-iqtisadi əməkdaşlığın həcmini artırmağa imkan verəcək.
Qazaxıstan və Azərbaycan arasında avtomobil nəqliyyatı ilə daşınan əsas yüklər qara və əlvan metallar, avadanlıqlardır.
A.M.
www.oxu.az
"
"Güzəştli mənzillərin ödəniş şərtlərini Nazirlər Kabineti müəyyənləşdirəcəkAzərbaycan prezidenti İlham Əliyev Mənzil İnşaatı Dövlət Agentliyinin fəaliyyətinin təmin edilməsi ilə bağlı bəzi məsələlər haqqında fərman imzalayıb.
Oxu.Az xəbər verir ki, fərmana əsasən Mənzil İnşaatı Dövlət Agentliyində təsisçinin səlahiyyətlərinin həyata keçirilməsi aşağıdakılara həvalə edilib:
Azərbaycan Respublikasının Prezidentinə:
Agentliyin nizamnaməsinin təsdiq olunması, nizamnamə fondunun miqdarının müəyyən edilməsi;
icra orqanının yaradılması, onun səlahiyyətlərinin müəyyənləşdirilməsi və səlahiyyətlərinə vaxtından əvvəl xitam verilməsi;
Agentliyin yenidən təşkili və ləğvi;
təsərrüfat cəmiyyətlərinin yaradılmasına və ya onlarda iştirak etməyə, idarə, filial və nümayəndəliklərinin yaradılmasına razılıq verilməsi;
illik maliyyə hesabatlarının təsdiq edilməsi;
xalis aktivlərinin dəyərinin 25 faizindən artıq məbləğdə olan əqdin (xüsusi əhəmiyyətli əqdin) və aidiyyəti şəxslə dəyəri publik hüquqi şəxsin aktivlərinin 5 faizini və daha çox hissəsini təşkil edən əqdin bağlanmasına razılıq verilməsi;
Agentliyə:
Azərbaycan Respublikasının Prezidenti ilə razılaşdırmaqla, strukturunun təsdiq olunması.
Müəyyən edilib ki, Agentliyin nizamnamə fondu “Azərbaycan Respublikasının 2018-ci il dövlət büdcəsi haqqında” Azərbaycan Respublikası Qanununun tətbiqi ilə bağlı bir sıra məsələlər barədə” Azərbaycan Respublikası Prezidentinin 2017-ci il 25 dekabr tarixli 1756 nömrəli Fərmanının 1.13.1.2-ci yarımbəndində nəzərdə tutulmuş vəsait hesabına formalaşır və 100 milyon manat təşkil edir.
Agentlik “Hüquqi şəxslərin dövlət qeydiyyatı və dövlət reyestri haqqında” Azərbaycan Respublikasının Qanunu ilə müəyyən edilmiş qaydada dövlət qeydiyyatına alındıqdan sonra, “mərkəzi icra hakimiyyəti orqanı” hüquqi statusuna malik Azərbaycan Respublikasının Prezidenti yanında Mənzil İnşaatı Dövlət Agentliyinin balansındakı dövlət əmlakı həmin Agentliyin balansına verilib.
Azərbaycan Respublikasının Mənzil İnşaatı Dövlət Agentliyinin vəsaiti hesabına inşa edilən yaşayış binalarının və digər tikinti obyektlərinin podratçılarına tamamlanmış işlər üzrə ödənişin həyata keçirilməsinə yol verilən tikinti işlərinin mərhələlərini və ödəniş şərtlərini Azərbaycan Respublikasının Nazirlər Kabineti müəyyənləşdirir.
Azərbaycan Respublikasının Mənzil İnşaatı Dövlət Agentliyinin sərəncamına verilmiş torpaq sahələrində müvafiq tikinti layihəsi əsasında yaşayış binalarının və digər tikinti obyektlərinin inşasını öhdəsinə götürmüş investorlarla, habelə Azərbaycan Respublikasının Mənzil İnşaatı Dövlət Agentliyinin vəsaiti hesabına inşa edilən yaşayış binalarının və digər tikinti obyektlərinin podratçıları ilə bağlanacaq müqavilələrin yerinə yetirilməsinin təminatı məqsədi ilə, işin smeta üzrə dəyəri nəzərə alınmaqla, Azərbaycan Respublikasının Mənzil İnşaatı Dövlət Agentliyi tərəfindən müəyyən edilən və investorlarla və ya podratçılarla bağlanılan müqavilələrdə əks olunan məbləğdə bank zəmanəti tələb edilir;
ərazi zonalaşdırılması və ərazi planlaşdırılması baxımından yaşayış zonalarına (həyətyanı sahələri olan fərdi yaşayış və bağ evlərinin tikintisi üçün nəzərdə tutulan ərazilər istisna olmaqla) və ictimai-işgüzar zonalara aid edilən, hüquqi və fiziki şəxslərin istifadəsində və ya icarəsində olmayan dövlət mülkiyyətindəki torpaq sahələrinin Azərbaycan Respublikasının Mənzil İnşaatı Dövlət Agentliyinin müraciəti əsasında həmin Agentliyin sərəncamına verilməsini təmin etsin;
xüsusi və ya bələdiyyə mülkiyyətində olan və ərazi zonalaşdırılması və ərazi planlaşdırılması baxımından yaşayış zonalarına və ictimai-işgüzar zonalara aid edilən torpaq sahələrinin mülki-hüquqi müqavilə əsasında dövlət büdcəsinin vəsaiti hesabına dövlətin xeyrinə əldə edilərək Azərbaycan Respublikasının Mənzil İnşaatı Dövlət Agentliyinin sərəncamına verilməsinin mümkünlüyünü həmin Agentliyin təklifləri əsasında müəyyənləşdirsin;
“Azərbaycan Respublikasının Prezidenti yanında Mənzil İnşaatı Dövlət Agentliyinin və “MİDA” Məhdud Məsuliyyətli Cəmiyyətinin” sözləri “Azərbaycan Respublikasının Mənzil İnşaatı Dövlət Agentliyinin” sözləri ilə əvəz edilsin;
“MİDA” Məhdud Məsuliyyətli Cəmiyyətinin” sözləri “Azərbaycan Respublikasının Mənzil İnşaatı Dövlət Agentliyinin” sözləri ilə və “Azərbaycan Respublikasının Prezidenti yanında Mənzil İnşaatı Dövlət Agentliyinin” sözləri “həmin Agentliyin” sözləri ilə əvəz edilsin;
“MİDA” Məhdud Məsuliyyətli Cəmiyyətinin” sözləri “Azərbaycan Respublikasının Mənzil İnşaatı Dövlət Agentliyinin” sözləri ilə əvəz edilsin;
Fərmanla təsdiq edilmiş “MİDA” Məhdud Məsuliyyətli Cəmiyyətinin Nizamnaməsi”nin 1.3-cü və 1.4-cü bəndlərindən “Prezidenti yanında” sözləri çıxarılsın.
www.oxu.az 
"
"Qida Təhlükəsizliyi Agentliyinin Aparatının strukturu təsdiqlənibAzərbaycan Respublikasının Qida Təhlükəsizliyi Agentliyinin Aparatının strukturu təsdiq olunub.
Agentlikdən Oxu.Az-a verilən məlumata görə, regional bölmələrin, o cümlədən Bakı şəhərinin strukturu, Qida Təhlükəsizliyi İnstitutunun Nizamnaməsi təsdiq olunma mərhələsindədir. Azərbaycan Prezidentinin müvafiq fərman və sərəncamlarına uyğun olaraq, hazırda Qida Təhlükəsizliyi Agentliyinin regional bölmələrinin struktur və maddi-texniki bazasının formalaşdırılması, laboratoriyaların təhvil-təslim işləri həyata keçirilir.
Agentliyin fəaliyyət istiqamətlərinə uyğun olaraq Təftiş və dövlət nəzarəti şöbəsi, Risklərin idarə olunması şöbəsi, Sertifikatlaşdırma və qeydiyyat şöbəsi, İnsan resursları şöbəsi, Kommunikasiya və informasiya texnologiyları şöbəsi, Maliyyə və təsərrüfat şöbəsi, Hüquq şöbəsi fəaliyyət göstərəcək.
Qida Təhlükəsizliyi Agentliyinin qarşısına qoyduğu əsas vəzifə Azərbaycan vətəndaşlarının təhlükəsiz qida məhsulu əldə etməsini təmin etməkdir. Bu proses sahibkarlara ziyan vermədən, kiçik və orta sahibkarın da iştirakı ilə həyata keçirləcək. Qida Təhlükəsizliyi Agentliyi bu prosesi mərhələli şəkildə həyata keçirməyi, bu sahədə vətəndaş məsuliyyətini artıracaq yöndə geniş maarifləndirmə işləri görməyi planlaşdırır.
Qida Təhlükəsizliyi Agentliyinin Əsasnaməsində göstərildiyi kimi Agentlik qida təhlükəsizliyi sertifikatı verəcək, həmçinin qida zəncirinin bütün mərhələlərində fəaliyyət göstərən sahibkarlıq subyektlərini qeydiyyata alacaq və reyestrini aparacaq. Hazırda bu istiqamətdə Agentliyin fəaliyyətini təmin etmək məqsədi ilə qanunvericilikdə müəyyən dəyişikliklər hazırlanır və uyğunlaşmalar aparılır.
www.oxu.az 
"
"MİDA-nın səlahiyyətlərindən biri Nazirlər Kabinetinə verildiPrezident İlham Əliyev Azərbaycan Respublikası Prezidentinin 2016-cı il 16 noyabr tarixli 1113 nömrəli fərmanı ilə təsdiq edilmiş “Azərbaycan Respublikasının Prezidenti yanında Mənzil İnşaatı Dövlət Agentliyinin sərəncamında olan mənzilləri vətəndaşların güzəştlə əldə etməsi Qaydası”nda dəyişiklik edilməsi haqqında fərman imzalayıb.
Oxu.Az xəbər verir ki, fərmana əsasən Qaydanın 2.4-cü bəndində “Agentlik” sözü “Azərbaycan Respublikasının Nazirlər Kabineti” sözləri ilə əvəz edilib:
""2.4. Mənzillərin əvəzləşdirilməsi onun sahibinin birbaşa cəmiyyətə əsaslandırılmış yazılı müraciəti ilə həyata keçirilir və bu məsələyə növbədənkənar olaraq, ""İnzibati icraat haqqında"" Azərbaycan Respublikasının Qanunu ilə müəyyən edilmiş qaydada baxılır. Mənzillərin əvəzləşdirilməsinə yol verilən halları Azərbaycan Respublikasının Nazirlər Kabineti müəyyən edir"".
www.oxu.az 
"
"Mingəçevirə 12 milyon manat ayrıldı Prezident İlham Əliyev fevralın 7-də Mingəçevir şəhərinin su təchizatı və kanalizasiya sistemlərinin yenidən qurulması ilə bağlı tədbirlər haqqında sərəncam imzalayıb.
Oxu.Az xəbər verir ki, sərəncamla Mingəçevir şəhərinin su təchizatı sisteminin yenidən qurulması işlərinin başa çatdırılması və kanalizasiya sisteminin yenidən qurulması işlərinin davam etdirilməsi məqsədi ilə Azərbaycan Respublikası Prezidentinin 2018-ci il 22 yanvar tarixli 3593 nömrəli sərəncamı ilə təsdiq edilmiş “Azərbaycan Respublikasının 2018-ci il dövlət büdcəsində dövlət əsaslı vəsait qoyuluşu (investisiya xərcləri) üçün nəzərdə tutulan vəsaitin bölgüsü”nün 1.48.11-ci yarımbəndində göstərilmiş məbləğin 12 milyon manatı “Azərsu” Açıq Səhmdar Cəmiyyətinə ayrılıb.
Nazirlər Kabinetinə bu sərəncamdan irəli gələn məsələləri həll etmək, Maliyyə Nazirliyinə müvafiq məbləğdə maliyyələşməni təmin etmək tapşırılıb.
www.oxu.az 
"
"Kriptovalyuta milyarderlərinin reytinqi açıqlandı“Forbes” jurnalı ilk dəfə kriptovalyuta milyaderlərinin reytinqini hazırlayıb. 
Oxu.Az jurnala istinadən xəbər verir ki, virtual valyutadan sərvət qazananların siyahısında “Ethereum”un yaradıcısı Vitalik Buterin də daxil edilib. 
Onun sərvətinin həcmi 400-500 milyon dollardır. 
Siyahıya “Ripple” şəbəkəsinin rəhbəri Kris Larsen rəhbərlik edir. K.Larsenin sərvətinin həcmi 7-8 milyard dollardır.
İkinci sırada Cozef Lavin gəlir. Hansı ki, o, “Ethereum”un yaradılmasına kömək edib. Bu iş adamının sərvətinin həcmi 1-5 milyard dollar arasındadır. 
Üçüncü sırada kriptovalyuta birjası – “Binance”nin yaradıcısı Çanpen Çjaonun adı qərarlaşıb. Onun sərvəti 1,1-2 milyard dollar arası dəyərləndirilib. 
Teyler və Kemeron Uinklvoss qardaşları 900-1,1 milyard dollar sərvətləri ilə dördüncü sırada yer alırlar. 
L.Ə.
www.oxu.az
"
"Dolların sabaha olan məzənnəsi açıqlanıbAzərbaycan Mərkəzi Bankı (AMB) fevralın 8-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
www.oxu.az
"
"Erməni müəssisəsinin Rusiyada keçirilən sərgidə iştirakının qarşısı alınıbRusiyanın paytaxtı Moskva şəhərində keçirilən “Prodexpo 2018” Beynəlxalq Ərzaq Sərgisində Azərbaycan Respublikasının işğal altında olan Xankəndi şəhərində fəaliyyət göstərən “Stepanakert Konyak Zavodu”nun iştirak üçün müraciətinə və sərginin kataloquna şirkətin adının daxil olunmasına İqtisadiyyat Nazirliyi tərəfindən dərhal reaksiya verilib.
Oxu.Az İqtisadiyyat Nazirliyə istinadən xəbər verir ki, Azərbaycanın işğal altında olan ərazisində qanunsuz olaraq fəaliyyət göstərən müəssisənin “Prodexpo 2018” Beynəlxalq Ərzaq Sərgisində iştirakının beynəlxalq hüquq normalarına zidd və yolverilməz olduğu Azərbaycanda İxracın və İnvestisiyaların Təşviqi Fondu vasitəsilə rəsmi olaraq Sərginin təşkilatçısı “ExpoCentre” ASC-yə çatdırılıb.
İqtisadiyyat Nazirliyinin və Azərbaycan Respublikasının Rusiya Federasiyasındakı Səfirliyinin birgə fəaliyyəti nəticəsində “ExpoCentre” ASC tərəfindən “Stepanakert Konyak Zavodunun” Sərgidə iştirakının qarşısı alınıb. 
L.Ə.
www.oxu.az
"
"Yanvarda ölkəyə gələn əcnəbilərin sayı açıqlandıBu ilin yanvar ayında ölkəmizə gələn xarici vətəndaşların sayı 185 min nəfəri keçib.
Bu barədə Oxu.Az-a Mədəniyyət və Turizm Nazirliyinin informasiya və ictimaiyyətlə əlaqələr şöbəsindən məlumat verilib.
Qeyd olunub ki, bu, ötən ilin müvafiq dövrü ilə müqayisədə 17% artım deməkdir.
Azərbaycana gələn xarici vətəndaşlarının sayına görə üstünlük təşkil edənlər qonşu ölkələr olan Rusiya Federasiyası (59 990 nəfər), Gürcüstan (45 679 nəfər), Türkiyə (24 276 nəfər) və İran İslam Respublikası (13 437 nəfər), həmçinin Birləşmiş Ərəb Əmirlikləri (8 265 nəfər) olub.
Beş ölkədən gələn əcnəbilərin sayı yanvarda  ölkəmizə gələn xarici ziyarətçilərin 82%-ni təşkil edib.
Keçən ilin yanvar ayı ilə müqayisədə say etibarilə daha yüksək artımın müşahidə edildiyi ölkələr Türkiyə (5 379 nəfər), Gürcüstan (4 480 nəfər), Rusiya Federasiyası (3 774 nəfər) və BƏƏ (2 869 nəfər) olub.
Bu ölkələrdən gələnlərin sayındakı artım cəmi 16 502 nəfər təşkil edib ki, bu da ümumi artımın 61%-dir. 
Keçən ilin yanvar ayı ilə müqayisədə faiz etibarilə daha yüksək artımın müşahidə edildiyi ölkələr isə Küveyt (540%), Pakistan (316%), Hindistan (234%) və Qətərdir (167%).
Ölkə ərazisini ziyarət edən xarici vətəndaşların 130 118 nəfəri (69.9%) kişi, 55 795 nəfəri (30.1%) isə qadınlar olub.
L.Ə.
www.oxu.az
"
"“Şahdəniz-3” layihəsi nə zaman reallaşdırılacaq? – ŞƏRHAzərbaycan Dövlət Neft Şirkəti – SOCAR artıq qaz-kondensat layihəsi olan “Şahdəniz”in üçüncü mərhələsinin imkanlarını öyrənir.
Bunun Vyanada Avropa Qaz Konfransında (Avstriya) çıxışı zamanı SOCAR-ın sərmayələr və marketinq üzrə vitse-prezidentinin müavini Vitali Bəylərbəyov bildirib.
Oxu.Az xəbər verir ki, Vitali Bəylərbəyov “Şahdəniz-3” üzrə son investisiya qərarının 2025-ci ilə qədər gözlənilmədiyini deyib. 
O, kəşfiyyat-qazma işlərinin dənizin dərin qatlarında həyata keçiriləcəyini bildirib.
Qeyd edək ki, 1990-cı ildə Dövlət Neft Şirkəti tərəfindən Azərbaycanın qazla təchizatını təmin etmək üçün “Şahdəniz” yatağında bu quyunun qazılmasına başlanıb.
Azərbaycan qazını Avropaya və Türkiyəyə çatdıracaq “Şahdəniz” yatağının işlənməsinin II mərhələsində ilk qazın hasilatına 2018-ci il sentyabrın 20-də başlanması gözlənilir. 
“Şahdəniz-3” layihəsinin nə dərəcədə perspektivli olacağına münasibət bildirən Neft Araşdırmalar Mərkəzinin rəhbəri İlham Şaban deyir ki, “Şahdəniz”in ehtiyatları 1,2 trilyon kubmetrdir:
“Birinci mərhələdə ehtiyatların həcmi 178 milyard kubmetr qaz və 34 milyon ton kondensatdır.  “Şahdəniz-2” yatağı ilə isə 400 milyard kubmetr qaz çıxarılması nəzərdə tutulub.
Təbii ki, yerdə qalan ehtiyatların bazara çıxarılması üçün “Şahdəniz-3”-ün reallaşdırılması gözləniləndir”. 
Ekspert deyir ki, “Şahdəniz-3” layihəsi müəyyən vaxtdan sonra gündəmə gələcək: 
“Hər bir layihənin reallaşma vaxtı var. Biz “Şahdəniz-2” layihəsi üzrə qaz hasil etməmişik. “Şahdəniz-3” layihəsindən danışa bilərikmi?
Üçüncü mərhələnin işlənməsi 2030-cu ildən sonraya təsadüf edəcək. Bazarda tələbat yaranmalı, eyni zamanda, qazın hasil edilməsi üçün infrastrukturumuz olmalıdır. Çünki “Şahdəniz-3” “Şahdəniz-2” layihəsindən də böyük layihə olacaq”.
İ.Şaban deyir ki, növbəsini gözləyən digər layihələri unutmaq lazım deyil: 
“Abşeron” yatağının birinci fazası daxili bazar üçün nəzərdə tutulub. “Abşeron” layihəsinin ikinci fazası xarici bazara hesablanıb. Bu, daha böyük fazadır və əlavə 5 milyard kubmetrə yaxın qaz almağı düşünürlər. Bu yataq “Cənub Qaz Dəhlizi”nin genişlənən hissəsində yer tutacaq.
Bundan əlavə, “Ümid Babək”dən hasilatın artması proqnozlaşdırılır. Hansı ki, bir hissəsi daxili, yerdə qalan hissəsi xarici bazara yönəldiləcək. Bunları nəzərə alsaq, “Şahdəniz-3” növbəsi 15 ildən sonra çatacaq layihədir”.
Azərbaycanın təbii qaz potensialının böyük olduğunu deyən İ.Şaban bildirir ki, XXI əsr üçün qaz ölkəsi kimi özümüzü təsdiqləyəcəyik.
L.Əliyeva
www.oxu.az
"
"BVF ölkələrdəki kölgə iqtisadiyyatlarının həcmini açıqladı Azərbaycanda “Kölgə iqtisadiyyatı”nın payı 2014-cü ildə 42,15%, 2015-ci ildə 43.66% təşkil edib.
Oxu.Az Beynəlxalq Valyuta Fondunun (BVF) “Kölgə iqtisadiyyatları: Son 20 ildə nə öyrəndik” adlı hesabatına istinadən xəbər verir ki, 158 ölkə üzrə araşdırma aparılıb.
Azərbaycanda kölgə iqtisadiyyatının minimal həddi 42,15%, maksimal həddi 64,66% qiymətləndirilib. Bu, illər üzrə bu müvafiq olaraq 2014-1994-cü ilə təsadüf edir. 
BVF-yə görə, ölkədə “kölgə iqtisadiyyatı”nın 1991-2015-ci illərdə orta göstəricisi 52,19% olub.
L.Ə.
www.oxu.az
"
"Nüsrət İbrahimov: Mart-avqust aylarında mənzillərin qiyməti qalxacaq – MÜSAHİBƏ2015-ci ildən durğunluq yaşayan daşınmaz əmlak bazarının cari ildən canlanacağı, hətta qiymətlərin artacağı proqnozlaşdırılır. Buna bir çox iqtisadi səbəblər əsas gətirilir. Ən başlıcası isə, neftin dünya bazar qiymətinin artımı, qonşu ölkələrdə bazarın yenidən dirçəlməsi göstərilir. 
Nəzərə alsaq ki, daşınmaz əmlak bazarı iqtisadiyyatın vacib sahələrindəndir və buradakı hər hansı konyunktur dəyişikliyi bank sektorunda qeyri-stabilliyi artırır, bazardakı proseslərin hansı səpikdə inkişaf edəcəyinə aydınlıq gətirməyə çalışdıq. 
Oxu.Az-ın suallarını “MBA Konsaltiq və Qiymətləndirmə” şirkətinin rəhbəri Nüsrət İbrahimov cavablandırdı.
– Nüsrət müəllim, 2018-ci ildə daşınmaz əmlak bazarı ilə bağlı gözləntilər hansı yöndədir? 
– Daşınmaz əmlak bazarında vəziyyəti qiymətləndirmək üçün son 30 ildəki dinamikaya nəzər yetirmək lazımdır. 1988-ci ildə bizdə daşınmaz əmlak bazarı olmasa da, qonşularda var idi. Həmin dövrdə bir barel neftin qiyməti 10-11 dollar təşkil edirdi. Daşınmaz əmlak bazarı özünün ən aşağı səviyyəsinə enmişdi.
Tənəzzül təxminən 5-6 il davam etdi, sonradan dirçəliş dövrü başladı. 1998-ci ildə eyni proses təkrarlandı. Rusiyada “qara yanvar” baş verdi. Rubl, manat dollara nisbətdə çökdü. Daşınmaz əmlak bazarında qiymətlər iki dəfəyə yaxın ucuzlaşdı. Bu proses 5 il davam etdi.
2003-cü ildən bazar artan dinamika ilə dirçəlməyə başladı, proses 2008-ci ilə qədər davam etdi. 2008-ci ildə daşınmaz əmlak bazarında təxminən 24 faizə yaxın ucuzlaşma baş verdi. 
Bazardakı tənəzzül bu dəfə 5-6 il deyil, 3 il davam etdi. Səbəb də 2010-ci ildə neftin qiymətinin sürətlə artması oldu. Neftin bazar qiyməti daşınmaz əmlak bazarına, adətən, 6 ay sonra təsir etməyə başlayır. 
2011-ci ildən evlər bahalaşdı. Xronikaya nəzər yetirsək, bazarda tənəzzül 2018-ci ildə başlamalı idi. Lakin 2015-2016-cı illərdə neftin qiyməti ucuzlaşdı. Həmin vaxt daşınmaz əmlak bazarında qiymətlər manatla ifadədə 8-10 faiz , dollarla ifadədə 40 faiz düşdü. Bu da devalvasiya ilə bağlı idi.
2017-ci ilin sonundan başlayaraq neft bahalaşmağa başladı. Bu dinamikaya istinad etsək, təxminən 3-6 aydan sonra daşınmaz əmlak bazarında, xüsusən mənzil bazarında qiymətlərin artımını müşahidə edəcəyik. Bu da mart, avqust ayına təsadüf edir. 

– Qiymət artımı hər iki bazarda – həm təkrar, həm də ilkin mənzil bazarda gözlənilir? 
– Əvvəllər tikintinin həcmi az olduğundan təkrar bazar dominant rolu oynayırdı. Təkrar mənzil bazarında nə baş verirdisə, ilkin mənzil bazarını da ardınca çəkib aparırdı. Son bir neçə ildir, ilkin mənzil bazarı dominantlığı ələ alıb. Yəni qiymətləri ilkin bazar formalaşdırır. 
– İlkin mənzil bazarı MTK-lardır. Bu halda qiymətlər nə dərəcədə iqtisadi əsaslı olur?
– Düzdür, ilkin mənzil bazarında qiymətlər diqtə olunur. Təkrar mənzil bazarında isə bazar formalaşdırılır. Yəni ilkin mənzil bazarında satıcıların sayı 30 şirkətdirsə, təkrar mənzil bazarında beş min nəfərə yaxındır. Şirkətlər mənzili maya dəyərindən aşağı sata bilmirlər, təkrar mənzil bazarında maya dəyəri yoxdur.  
2015-ci ilin sonundan isə maya dəyəri artmağa başlayıb. Lakin bu artım mənzilin maya dəyərində özünü bir ildən iki ilə kimi göstərdiyindən 2017-ci ildə ilkin mənzil bazarında maya dəyəri bahalaşdı. Lakin satış qiymətləri artmadı. Bunun da səbəbi şirkətlərin öz mənfəət marjalarında güzəştə getmələri idi.  
Əgər əvvəllər mənfəət marjası 80 faiz idisə, devalvasiyadan sonra 30-40 faizə endirildi. Bu il artıq şirkətlər dirənib. Ona görə ilkin mənzil bazarında qiymət artımı qaçılmaz olacaq.
– Təxminən neçə faiz qiymət artımı gözlənilir?
– Artım ikirəqəmli olacaq. Yəni azı 10 faiz təşkil edəcək. 
– Konkret olaraq mənzillərin kvadratmetrinin qiyməti neçə manatdan başlayacaq?
– Bu gün Bakı şəhərinin ətraf qəsəbələrində ən ucuz mənzilin kvadratmetrinin qiyməti manatla ifadədə 700 manat təşkil edirsə, bu rəqəm 800 manata yüksələcək. 
– Sizcə, daşınmaz əmlak invesitisiya cəlbediciliyini qaytaracaqmı? 
– 2015-2016-cı illər, eləcə də, 2017-ci ilin birinci yarısında bazarda cəlbedicilik yox idi. Bu gün bazar tədricən əvvəlki cəlbediciliyini qaytarır. Səbəb də bank depozit faizlərinin əvvəlki qədər yüksək olmaması, qiymətli kağızlar bazarında seçimin azlığıdır.
Əhali və ya investorlar vəsaitlərini bank depozitlərinə yatırmaqda maraqlı deyillər. Qiymətli kağızlar bazarında isə hələlik ancaq SOCAR-ın istiqrazları yatırım vasitəsidir. Yerdə qalır daşınmaz əmlak bazarı. 
Vətəndaşlar şok vəziyyətdən ayıldıqca – 2015-ci ildə baş verən devalvasiyanı və 2016-2017-ci illərdə bank sektorundakı proseslərin təsirindən çıxdıqca daşınmaz əmlak bazarına yatırımlara başlayır. 

– Hazırda tikinti şirkətlərinin satış göstəriciləri necədir? Tikdikləri mənzilləri sata bilirlərmi? 
– Binanın tikintisi tam başa çatana qədər mənzillərin 70-78 faizi satılmış olur. Ən pis satışı olan şirkət binanı təhvil verdiyi zaman əlində mənzillərin 25 faizi qalır. 
– Yəni inşa edilən binalara, ipoteka proqramına, sosial evlərə rəğmən, bazarda hələ də tələb-təklif arasında disbalans yüksəkdir. Səbəb nədir? 
– Nəzəriyyəyə müraciət etsək, təklif tələbi üç dəfə üstələməlidir. Yəni alıcı üç mənzilə baxıb, birini almalıdır. Bu halda qiymətlər stabil qalır. Yox, iki mənzilə bir tələb varsa, artıq qiymətlər artmağa başlayır. 
Sovet dövründə il ərzində 3-4 milyon kvadratmetr mənzil tikilirdi. Adambaşına ildə 0,4-0,5 kvadratmetr tikinti aparılırdı. Statistika Komitəsinin son illərə olan hesabatına görə, il ərzində adambaşına 0,2 kvadratmetr mənzil tikilir. 

– Doğrudanmı, bu qədər azalma baş verib? 
– Mən bu rəqəmə inanmıram. Statistika Komitəsi hesabatı Dövlət Qəbul Komissiyası tərəfindən təsdiqlənən mənzillərin əsasında hazırlayır. Bu gün Bakı şəhərində o qədər bina, fərdi ev var ki, rəsmi sənədləşməsi aparılmayıb. Buna rəğmən, yenə də bazarda təklif tələbdən aşağıdır. 
Azərbaycanda əhalinin artım faizini, evlənənlərin sayını nəzərə alsaq, il ərzində 40 min mənzil tikilməlidir, ancaq 17-20 min mənzilin tikintisi reallaşdırılır. Hər il 10 min mənzil çatmır. Digər tərəfdən binaların orta yaşı da artır. “Stalinkalar”ın,  “xuruşovkalar”ın, “leninqrad” layihələrinin istifadə müddəti başa çatıb.
– Sosial mənzillərin tikintisinə start verilib. Bu, tələb-təklifi az da olsa, balanslaşdırmayacaq? 
– Bazarın stabilləşməsinə gətirib-çıxaracaq. Sosial evlərin satış qiymətləri bazar qiymətlərindən 20-25 faiz aşağı olacaq. Nəzərə alsaq ki, sosial evlərin tikintisi aztəminatlı ailələrin mənzil şəraitinin yaxşılaşdırılmasına istiqamətlənib, bu, bazardakı qiymət artımı faktorunu tormozlayacaq. 
Son illər artım, əsasən, ucuz mənzil bazarında baş verirdi. Sosial qrupa aid vətəndaşların mənzil tələbatının ödənilməsi bazara təzyiqi tormozlayacaq. Qiymətlərin artımı yalnız maya dəyərinin bahalaşması fonunda baş verə bilər.

– Ekspertlər iddia edir ki, ipoteka kreditlərinə tələb azalıb...
– Belə hesab etmirəm. Bazarda müəyyən kontingent var ki, alıcılıq qabiliyyətinə sahibdir, lakin mənzili yoxdur və yaxud  mənzil şəraitini yaxşılaşdırmaq istəyir. Bunlar ipoteka üçün banklara müraciət edirlər və problemlərini həll edərək bazardan çıxırlar. 
Bunun arxası gəlməlidir. Lakin böyük əksəriyyət var ki, mənzilə ehtiyacı var, lakin ödəmə qabiliyyəti İpoteka Fondunun tələblərinə cavab vermir. İpoteka Fondu bazara nəzarət edir.
Banklara müraciət edənlərin sayı azaldıqca, şərtləri yumşaldırlar.
Maksimum məbləğ 50 min manat idi, 100 min manata çatdırdılar, sonra məhdudiyyəti götürdülər. Əvvəllər faizlər səkkiz faiz təşkil edir. Banklar artıq faizləri yeddiyə endirib. 
– Bu gün tikilən binalar layihəsinə görə daha çox “ekonom”, “elit”, yoxsa “premium”dur? 
– Artıq “elit” binalar tikilmir. Səbəb kvadrat metrinin çox baha olması – 5 min-6 min manat təşkil etməsidir. Bu gün tələbat, əsasən, “premium” layihəli mənzillərədir. Şəhərin içərisində, mərkəzində “premium” layihələr inşa edilir. Bir az kənarlarda, mikrorayonlarda “ekonom klass” (kütləvi yaşayış) mənzillər inşa olunur. 
– “Premium” adlanan layihələr bu standartlara cavab verirmi? 
– Bir neçə il əvvəl standartları araşdırmışdıq. Standartlara şəhərə və dənizə ponarama, mebellə təhciz olunmuş vestibül, mərkəzi yanğından mühafizə sistemi, bağlı və qorunan həyət, mərkəzi isitmə sistemi, fasadın görünüşü, adambaşına düşən yaşıllıq sahəsi, yumşaq və sürətli lift, qonaqlar üçün parkinq, ticarət şəbəkəsi daxildir. 
İnşa edilən binalarda mərkəzi istilik sistemi, bağlı həyət problemdir, demək olar ki, yoxdur. 

– Tikinti biznesi böyük fəaliyyət sahəsi olduğu üçün yetərincə gəlirli sayılır. Azərbaycanda bu sektoru rentabelli hesab etmək olar? 
– 35-40 faiz təşkil edir. Əvvəl 80 faiz idi. 
– Maraqlıdır, bazarda nə qədər şirkət var? 
– Şirkətlərin sayını demək mümkün olmayacaq. Pilot layihələr icra edilir. Hər icra hakimiyyəti bir MMC-ni qeydiyyatdan keçirir.
– Bəs onların tikdikləri binalar etibarlıdırmı? 
– Pilot layihələri icra edən şirkətlərin 90 faizi yeni qeydiyyatdan keçirilir. İşə ağ dəftərdən başlayırlar. Amma pilot layihələrin etibarlılığı yüksək, risk dərəcəsi aşağıdır. Orada icra strukturlarının nəzarəti var. Tikinti şirkətlərinin məsuliyyəti böyükdür. 
– Şirkətlərin el arasında reytinqi müəyyənləşdirilirsə də, konsaltinq şitkətlərinin bu yöndə araşdırmaları nəzərə çarpmır. Səbəb nədir?
– Bunun üçün sektor kifayət qədər inkişaf etməyib. Bir dəfə buna cəhd etdik, 20 şkala üzrə şirkətləri qiymətləndirmək istədik, lakin şirkətlər maraq göstərmədilər. 
– Səbəb nədir? 
– Belə mədəniyyət formalaşmayıb...
– Ötən ilin sonunda “Azərbaycan Respublikasının Mülki Məcəlləsində dəyişiklik edilməsi haqqında” qanun layihəsi qəbul olundu. Doğrudanmı, qanun  tikintisi başa çatmayan binalarda mənzillərin alqı-satqısı, həmin binalarda mənzil əldə edən şəxslərin mülkiyyət hüquqlarının qeydiyyatı ilə bağlı çatışmazlıqları aradan qaldıracaq?
– Qanun Almaniya təcrübəsinə əsaslanaraq tərtib edilib. Qanuna görə, tikinti şirkəti daşınmaz əmlakın dövlət reyestr xidmətindən ilkin qeydiyyat sənədi almalıdır. Mənzilləri vətəndaşa notarial qaydada satmalıdır. Burdan çıxış etsək, vətəndaş artıq payçıya çevrilir. Yəni gələcəkdə tikinti ilə bağlı hər hansı problem yaranarsa, vətəndaş binanın yerləşdiyi torpağa payçı olduğundan, ərazi satılıb, pulu qaytarılacaq.
Digər tərəfdən, qanuna görə, artıq alınan mənzili MTK-nın iştirakı olmadan açıq bazarda notarial qaydada satmaq mümkün olacaq. Ödəniş qaydaları da müəyyən olunub. Torpaq-qazma işlərinin başlanılmasından sonra - müqavilə məbləğinin 30 faizi, tikilinin yan və daxili divarları, dam örtüyü hazır olduqdan sonra - müqavilə məbləğinin 10 faizi, dam səthlərinin və navalçaların (novların) qurulması işləri başa çatdıqdan sonra - müqavilə məbləğinin 8 faizi, istilik təchizatı sistemlərinin quraşdırılması başa çatdıqdan sonra - müqavilə məbləğinin 3 faizi, su xətlərinin çəkilməsi başa çatdıqdan sonra - müqavilə məbləğinin 3 faizi, elektrik xətlərinin çəkilməsi başa çatdıqdan sonra - müqavilə məbləğinin 3 faizi; pəncərələrin quraşdırılması (şüşələrin taxılması da daxil olmaqla) başa çatdıqdan sonra - müqavilə məbləğinin 10 faizi, daxili suvaq (malalama) işləri başa çatdıqdan sonra - müqavilə məbləğinin 6 faizi, birdən artıq tərkib hissəsi olan binada birdən artıq tərkib hissəyə xidmət edən sahələrin döşəmələri hazır olduqdan sonra - müqavilə məbləğinin 3 faizi, fasad işləri başa çatdıqdan sonra - müqavilə məbləğinin 10 faizi, su anbarı da daxil olmaqla, binaya xidmət edən və binadan ayrıca inşa edilən obyektlərin tikintisi başa çatdıqdan sonra - müqavilə məbləğinin 9 faizi ödəniləcək.
Beləliklə, bina tikilib qurtarana qədər vətəndaş mənzilin 95 faiz dəyərini ödəmiş olacaq. Yerdə qalan 5 faiz Dövlət Qəbul Komissiyasından çıxarış verildikdən sonra ödəniləcək. 
– Torpaq bazarı niyə bu qədər “ölüb”?
– Əvvəllər vətəndaş heç bir sənəd tələb etmədən əldən torpaq alırdı. Bu gün onun qarşısı alınıb. Sənədsiz torpaq sahələrini heç kim almır. Torpaq sahəsinə mülkiyyət hüququnu təsdiq edən sənəd olmadan onun tikintisinə yerli icra hakimiyyəti icazə vermir. Nəticədə, torpaq bazarında, fərdi evlərin tikintisində azalmalar baş verib.

L.Əliyeva
www.oxu.az
"
"AZAL daha 20 “Boeing” almaq istəyirGörüşdə tərəflər əsası 2001-ci ildə “Cargolux” aviaşirkətinin  Heydər Əliyev Beynəlxalq Aeroportuna və əks istiqamətə müntəzəm reyslər yerinə yetirməsi ilə qoyulan yük aviadaşımaları sahəsindəki 17 illik səmərəli əməkdaşlıqdan razılığını bildirib.
Aviaşirkətlər arasında əməkdaşlıq 2010-cu ildən 2014-cü ilə kimi “Cargolux” şirkətinin Azərbaycanın “Silk Way Airlines” aviaşirkətinə 3 ədəd  “Boeing 747-400F” təyyarəsinin tədarük edilməsini nəzərdə tutan müqavilənin imzalanmasından sonra daha da möhkəmlənmişdir. Hazırda hər iki aviaşirkət arasında əməkdaşlıq həmçinin “Boeing 747” təyyarələrinə texniki xidmət, bu təyyarənin simulyatorunda heyət hazırlığı və s. nəzərdə tutur. 
Cahangir Əsgərovun sözlərinə görə, hazırda Azərbaycan mülki aviasiyası özünü Şərq və Qərbi birləşdirən Böyük İpək Yolu layihəsinin rəsmi aviadaşıyıcısı kimi tanıtmışdır. Yükdaşımaları bazarında özünü çox yaxşı tanıdan yeni geniş füzelyajlı uzaq magistrallı “Boeing 747-8F” təyyarələrinin istifadəsi bu strategiyanın həyata keçirilməsinin mühüm bir hissəsidir.
Eyni zamanda Cahangir Əsgərov “Boeing” şirkətinin “Boeing 747-8F” təyyarələrinin istehsalı proqramının bağlanması barədə potensial qərarından təəssüfləndiyini bildirmişdir. Belə ki, Azərbaycanın mülki aviasiya üçün yaxın 10 il ərzində 20 ədəd “Boeing 747-8F” təyyarəsinin alınmasına ehtiyac olacaq və bununla da əlaqədar olaraq Cahangir Əsgərov bu tipli hava gəmisinin istehsalının davam etdirilməsi üçün Boeing Korporasiyasına müraciət etməyi təklif edib.
Öz növbəsində Riçard Forson Heydər Əliyev Beynəlxalq Aeroportunda göstərilən xidmətlərin yüksək keyfiyyətindən məmnunluğunu bildirmişdir. O, həmçinin “Boeing 747-8F” təyyarələrinin beynəlxalq aviadaşımalar bazarında özünü çox yaxşı tanıtması ilə razı olduğunu və bu təyyarələrə tələbin hələ də qaldığını qeyd edib.
AZAL QSC-nin Prezidenti cənab Forsona bildirmişdir ki, onun dəvəti ilə yaxın həftələrdə “Boeing Commercial Airplanes”in Prezidenti və Baş İcraçı Direktoru Kevin Makalister Bakıya işgüzar səfərə gələcək.  Cahangir Əsgərov Riçard Forsona görüşə qoşulmağı və geniş füzelyajlı yük laynerinin gələcəyini müzakirə etməyi təklif edib.
Qeyd edək ki, “Silk Way Airlines” Avropa, Asiya, Yaxın Şərq və Şimali Amerikada 20-dən çox istiqamətə müntəzəm reyslər yerinə yetirir . Aviaşirkətin donanması müasir və iritutumlu  “Boeing 747-8F” və “Boeing 747-400F” yük təyyarələrindən ibarətdir.
Son 10 il ərzində Heydər Əliyev Beynəlxalq Aeroportu yük aviadaşımalarının böyük logistik mərkəzinə çevrilmişdir.



www.oxu.az
"
"İri Çin şirkəti “AS Group Investment”in layihəsinə 140 milyon dollar vəsait cəlb edəcək6 fevral tarixində Pekin şəhərində Azərbaycanın “AS Group Investment” şirkəti ilə Çinin iri “China CAMC Engineering Co., Ltd.” şirkəti arasında “Abşeron Aqro Park” layihəsinin reallaşdırılmasına dair Əməkdaşlıq Müqaviləsi imzalanıb. 
Müqaviləyə əsasən CAMCE “Abşeron Aqro Park” layihəsinə 140 milyon ABŞ dolları məbləğində vəsait cəlb edəcək. 
Əməkdaşlıq Müqaviləsini “AS Group Investment”in təsisçisi Şahin Mövsümov və CAMCE-nin prezidenti xanım  Luo Yan tərəfindən imzalanıb. Tərəflər 6-7 fevral tarixlərində Çin, Qazaxstan, Azərbaycan, Gürcstan və Türkiyə nümayəndələrinin iştirakı ilə Pekində keçirilən ""Kəmər və Yol"" təşəbbüsünün reallaşmasında Transxəzər Beynəlxalq Şərq-Qərb Ticarət və Nəqliyyat dəhlizinin rolu"" mövzusunda Beynəlxalq Konfransda bir araya gəliblər. 
“AS Group Investment”-in təsisçisi Şahin Mövsümov səfər çərçivəsində həmçinin, CAMCE-nin daxil olduğu Çinin nəhəng dövlət şirkətlər qrupundan biri olan “China National Machinery Industry Corporation Ltd”-nin  (SINOMACH) vitse-prezidenti cənab Liu Jin Zheng ilə də görüş keçirərək qarşılıqlı əməkdaşlıq barədə müzakirələr aparıb. 
""Abşeron Aqro Park"" meyvə və tərəvəz istehsalı, çeşidlənməsi, qablaşdırılması, saxlanması və logistikası zəncirini həyata keçirən bir layihədir. ""Abşeron Aqro Park"" ərazisinin 150 hektarlıq hissəsində istixana kompleksinin fəaliyyəti nəzərdə tutulur və artıq təxminən 10 hektar ərazisində istixanalar istifadəyə verilib və burada pomidor və çiyələk isthsalatına başlanılıb. İstixanalar ən son müasir texnologiyalarla təhciz olunub. 
“Abşeron Aqro Park”ın tam fəaliyyəti zamanı 3500 nəfərədək şəxs işlə təmin ediləcək. 
Hövsan qəsəbəsində yetişdirilən meyvə və tərəvəz yerli bazara ünvanlanmaqla yanaşı, həmçinin MDB ölkələrinə, Fars körfəzi ölkələrinə və Avropaya ixracı nəzərdə tutulub. Bununla da dövlət başçısının iqtisadiyyatın prioriteti olaraq müəyyən etdiyi və uğurla həyata keçirilən qeyri-neft sektorunun inkişafı və bu sahədə ixrac həcminin artımına, o cümlədən “Made in Azerbaijan” brendinin tanınmasına qatqı verilir.











www.oxu.az
"
"Ukraynalı ekspert: Bitkoinlə bağlı “köpük” ifadəsini doğru hesab etmirəmBitkoinin dəyəri 7,7 min dollara qədər düşüb. “Bloomberg” analitiklərinin rəyinə görə, bitkoin bir neçə həftə aşağı səviyyədə qalarsa, mədənçilər bazarı tərk edəcəklər.
Səbəb bitkoinin istehsal xərclərinin yüksək olmasıdır. Hətta qeyd edilir ki, sənayenin ən məhsuldar istehsalçıları bitkoinin 3 min dollar səviyyəsinə qədər dözüm nümayiş etdirə bilərlər. Hazırda mədənçilərin əksəriyyəti zərərdədirlər. 
İtirən təkcə mədənçilər deyil. Kriptovalyuta bazarının iştirakçıları da itkilərlə üzləşiblər.
“Köpüy”ün partlaması ilə bağlı Oxu.Az-ın suallarını “ForkLog Consulting” şirkətinin yaradıcısı, ukraynalı ekspert Anatoli Kaplan cavablandırıb. 
– Ötən il 20 min dollara qədər yüksələn bitkoin 6 min dollara qədər ucuzlaşdı. Buna “köpüy“ün partlaması demək olarmı? 
– Hazırda fond birjalarında bütün indekslər rekord səviyyədə ucuzlaşıb. Buna görə də bitkoinlə bağlı “köpük” ifadəsini doğru hesab etmirəm. 
Yaranmış vəziyyət maliyyə bazarları üçün normaldır. Artımdan sonra daim bazarda korreksiya baş verir. Yeganə dəyərli “aktiv” sizin vaxtınızdır.
– 2017-ci ilin əvvəlində bitkoin 1000 dollardan aşağı idi. Bu kriptovalyuta bir il əvvəlki qiymətini yeniləyəcəkmi? 
– Niyə bitkonin 17 min dollar olan dəyərini deyil, 1000 dollar səviyyəsini irəli sürürsünüz? Bitkoin 1000 dollara qədər ucuzlaşarsa, bu kriptovalyuta almaq üçün yaxşı şans ola bilər.
Bazarın aktivliyini və məlumatları nəzərə alsaq, satış artıq başa çatmaq üzrədir.  
– Kriptovalyuta bazarında baş verənlərin bankların bu bazara təzyiqi kimi dəyərləndirmək olarmı? 
– Bankların təzyiqi mədduddur. Əlbəttə ki, bunun da öz nəticələri ola bilər, amma banklar kriptovalyuta kimi bazarlara strateji planlaşdırmış hücumlarla məşğul olmayacaqlar.
Onlar ilk növbədə özləri və tənzimləyiciləri arasında münasibətləri aydınlaşdırmalıdır.
L.Əliyeva 
www.oxu.az
"
"Elektrik stansiyalarının özəlləşdirilməsi nəzərdən keçirilirMilli iqtisadiyyat və iqtisadiyyatın əsas sektorları üzrə strateji yol xəritələrinin təsdiq edilməsi haqqında ölkə prezidentinin 6 dekabr 2016-cı il tarixli fərmanına uyğun olaraq, Əmlak Məsələləri Dövlət Komitəsi (ƏMDK) prioritet sektorlarda özəlləşmə prosesinin sürətlənməsi istiqamətində mühüm işlər görür, bir çox yeni layihələr reallaşdırır.
Oxu.Az xəbər verir ki, bu barədə Komitənin açıqlamasında bildirilir.
Qeyd edilir ki, “Kommunal xidmətlərin (elektrik və istilik enerjisi, su və qaz) inkişafına dair Strateji Yol Xəritəsi”nə uyğun olaraq, ƏMDK elektrik enerjisi sektorunun liberallaşdırılması tədbirləri çərçivəsində elektrik stansiyalarının özəlləşdirilməsi imkanlarını nəzərdən keçirir.
Bu məqsədlə qurumda Energetika və İqtisadiyyat nazirliklərinin, habelə “Azərenerji” ASC-nin nümayəndələri cəlb olunmaqla işçi qrupu fəaliyyət göstərir.
“İlkin mərhələdə işçi qrupu mövcud elektrik stansiyalarında elektrik enerjisinin istehsalının vəziyyətini öyrənir. Eyni zamanda stansiyaların səmərəlilik göstəriciləri, qoyuluş, imkan və faktiki gücləri təhlil olunur. Orta müddətli dövr ərzində dövlət mülkiyyətində saxlanılmalı strateji əhəmiyyətə malik stansiyaların siyahısı dəqiqləşdirilir.
Enerji sektorunda özəlləşdirilmə prosesi vasitəsilə səmərəliliyin artırılması və uğurlu nəticələrin əldə edilməsi istiqamətində beynəlxalq təşkilatlar və məsləhətçi şirkətlər ilə müzakirələr aparılır.
Növbəti mərhələdə özəlləşdirilməsinə qərar veriləcək stansiyalara investorlar və ya operator şirkətlərin cəlb edilməsi istiqamətində tədbirlər görüləcək. Elektrik enerjisi sektorunda özəl şirkətlərin səmərəli iştirakını təmin etmək məqsədi ilə beynəlxalq təcrübəyə xüsusi əhəmiyyət verilir, qabaqcıl ölkələrin praktikası öyrənilir.
Hazırda maya dəyəri yüksək olan rentabelsiz stansiyaların özəlləşdirilərək iqtisadi potensialının artırılması ilə bağlı mövcud perspektivlər öyrənilir. Həmçinin bu sektorda rəqabət mühitinə daha tez nail olmaq məqsədi ilə investorlar üçün nisbətən cəlbedici stansiyaların əlavə investisiya qoyuluşu öhdəlikləri ilə özəlləşdirilməsi kimi alternativlər müzakirə olunur.
Kommunal xidmətlər sahəsində özəlləşdirmə, idarəetməyə vermə və dövlət-özəl tərəfdaşlığı modelləri ilə özəl sektorun payının artırılması bu sahədə səmərəliliyin və xidmətlərin keyfiyyət səviyyəsinin yüksəlməsinə imkan verə bilər.
Rəqabət qabiliyyətli mühitin formalaşdırılması isə dövlətin büdcə yükünün azaldılmasına, xərclərin minimuma endirilməsinə şərait yaradacaq.
Elektrik stansiyalarının özəlləşdirilməsi istiqamətində xarici ekspertlərin rəyi nəzərə alınmaqla hazırlanacaq yekun təkliflərin aidiyyəti qurumlarla razılaşdırmaqla yaxın zamanlarda hökumətə təqdim olunması planlaşdırılır”.
L.Ə.
www.oxu.az
"
"Vergi xidməti işçilərinə xüsusi güzəştlər“Expressbank”dan vergi işçilərinə yeni xəbər var.
“Expressbank” qarşıdan gələn 11 fevral peşə bayramı günü münasibəti ilə vergi xidməti sahəsində çalışan hər kəsi təbrik edir və onlara xüsusi endirimlərlə komissiyasız kredit məhsulları təklif edir.
Belə ki, 7-16 fevral tarixlərində bütün vergi işçiləri istənilən “Expressbank” filialına yaxınlaşmaqla illik faiz dərəcəsinə 2% endirimlə nağd pul krediti götürə bilərlər. Üstəlik, kreditin ayrılmasına görə nağdlaşdırma və təhlil komissiyaları da 0% təşkil edəcək. Ən əsası isə - manatla, heç bir girov və sığorta məbləği tələb olunmadan!
Kampaniya çərçivəsində müştərilər 15.000 AZN-dək pul kreditindən yararlana bilərlər. Bu zaman 36 ayadək ödəniş müddətinin verilməsi müştərilərə büdcələrini daha çevik idarə etməyə, aylıq kredit ödənişin məbləğini minimuma endirməyə imkan verir. 
Müştərilərin vaxtına qənaət məqsədilə “Expressbank” kreditlərin rahat ödəmə vasitələrini də təqdim edir. Expresspay ödəniş terminalları, Expresspay mobil əlavəsi və www.expressbank.az saytında Şəxsi kabinet vasitəsi ilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
“Expressbank”ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, altısı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir.
Bankın ölkə üzrə 70-dən artıq bankomat, 5000-dən artıq POS-terminal və 700-ə yaxın Expresspay ödəniş terminalı vardır.
Bank xidmətləri barədə ətraflı məlumatı 132 Məlumat Mərkəzinə zəng edərək, www.expressbank.az saytına və ya Bankın rəsmi “Facebook” səhifəsinə (www.facebook.com/Expressbank) daxil olaraq əldə edə bilərsiniz.
www.oxu.az
"
"Gözləmə, Bir Bank tətbiqini yüklə!“Kapital Bank” onlayn əməliyyatlara və yeni texnologiyalara üstünlük verən müştərilərə yeni Bir Bank tətbiqini təqdim edir. İstifadəçilər bir dəqiqə vaxt sərf edərək, “Kapital Bank”ın istənilən ödəniş kartı ilə onlayn qeydiyyatdan keçməklə xidmətdən yararlana bilərlər.
Əgər müştərinin istifadə etdiyi smartfon və ya planşet barmaq izi funksiyasını dəstəkləyirsə, tətbiqə barmaq izi ilə daxil olmaq mümkündür. Bir Bank vasitəsilə “Kapital Bank” müştəriləri hesabları, ödəniş kartları, kredit və depozitlərini banka gəlmədən idarə edə bilərlər. 
Yeni tətbiq vasitəsilə istifadəçilər bir sıra innovativ əməliyyatları həyata keçirə biləcəklər: tətbiqə istənilən bankın ödəniş kartını əlavə etmək və bu kart vasitəsilə bir sıra əməliyyatlar həyata keçirmək, telefon kitabçasında olan, tətbiqi yükləyən digər istifadəçiyə pul göndərmək və ya ondan pul qəbul etmək və s.
Bundan başqa, tətbiq vasitəsilə kommunal / rabitə ödənişlərini həyata keçirmək, istənilən bank kartına köçürmələr etmək, həmçinin ödəniş şablonları yaratmaq mümkündür. Yeni tətbiqdə “Kapital Bank”ın yaxınlıqda olan filial və ATM-lərini tapmaq, valyuta məzənnələrini izləmək mümkündür.
Azərbaycanda ən böyük filial şəbəkəsinə malik olan “Kapital Bank” 92 filialı və yeddi şöbəsi ilə müştərilərin xidmətindədir. Bankın məhsul və xidmətləri barədə daha ətraflı məlumat almaq üçün www.kapitalbank.az saytına, 196 Sorğu Mərkəzinə və ya Bankın müxtəlif sosial şəbəkələrdə olan səhifələrinə müraciət edə bilərsiniz.
www.oxu.az
"
"BP rəhbəri: “Şahdəniz-2” realizə etdiyimiz ən mürəkkəb layihədirAzərbaycanın “Şahdəniz” qaz kondensat yatağının işlənməsinin ikinci mərhələsinə 2018-ci ildə başlanacaq. 
Oxu.Az xəbər verir ki, bunu “British Petroleum” şirkətinin rəhbəri Bob Dadli bildirib. 
O qeyd edib ki, “Cənub qaz dəhlizi”nin bir hissəsi olan “Şahdəniz-2” BP-nin realizə etdiyi ən mürəkkəb layihələrdən biridir.
BP rəhbəri qeyd edib ki, layihə 2018-ci ildə istifadəyə veriləcək.
“Şahdəniz-2” hazırda cədvələ və büdcəyə uyğun həyata keçirilir.
L.Ə.
www.oxu.az
"
"“BP-Azərbaijan”da növbəti ixtisar dalğası?“BP-Azərbaijan”da  ixtisarların aparıldığına dair məlumatlar var.
Qeyd olunur ki, ixtisarlar şirkətin fəaliyyətinin effektivliyinin artırılması və xərclərin azaldılması məqsədi daşıyır. 
Şirkətin mətbuat xidmətinin rəhbəri Tamam Bayatlı Oxu.Az-a açıqlamasında  ixtisarlarla bağlı xəbərləri təsdiqləməyib:
“Artıq bir neçə ildir, şirkətdə planlı ixtisarlar aparılmır. 2017-ci ildə ixtisarlar olmayıb. 2018-ci ildə də gözlənilmir. Təbii hadisələrlə bağlı işçi sayında 1-2 nəfər azalma ola bilər. Lakin ixtisarlar yoxdur”. 
Məlum oldu ki, hazırda “BP-Azərbaijan”da 4 min nəfərdən çox işçi var. Onların 86 faizi Azərbaycanlılardır: 
“Şirkətin Azərbaycanda ixtisaslı işçilərinin təxminən 86 faizini yerli mütəxəssislər təşkil edir ki, bunların da çoxu rəhbər vəzifələrdədir. Şirkətin regional rəhbər heyətinin tərkibinə altı azərbaycanlı vitse-prezident daxildir.
BP-nin 2018-ci ilin sonunadək ixtisaslı işçilərinin 90 faizini milli kadrlar təşkil edəcəyi barədə öhdəliyi var. Bu, o deməkdir ki, ixtisaslı işçi tələb edən bir sıra vəzifələrdə yerli kadrlar xarici vətəndaşları əvəz edəcəklər.
İşçilərin milliləşdirilməsi planına BP-nin təlim və inkişaf proqramlarının daha da optimallaşdırılması, yüksək səviyyəli kadrlar üzrə yerli bazarı daha da yaxşılaşdırmaq məqsədilə dövlət və özəl sektorun təşəbbüslərində yaxından iştirak daxildir”.
L.Ə.
www.oxu.az
"
"Azərbaycan layihəsinə 1,5 milyard avro kredit ayrıldı Avropa İnvestisiya Bankı Trans-Adriatik Boru Kəmərinin (TAP) tikintisinə 1,5 milyard avro həcmində kreditin ayrılmasını təsdiq edib.
Oxu.Az xarici mətbuata istinadən xəbər verir ki, qərar bankın Direktorlar Şurası tərəfindən verilib. 
Bankın vitse-prezidenti Endryu MakDouvel bildirib ki, TAP layihəsi Avropada qaz istehsalının azalmasının qarşısını alacaq. 
Xəzər dənizinin Azərbaycan sektorundakı “Şahdəniz-2” yatağından hasil olunacaq qazı Türkiyəyə və bu ölkədən də Avropaya daşıyacaq 3 min 500 kilometr uzunluğundakı “Cənub Qaz Dəhlizi”nin tərkib hissəsi olan TAP layihəsi Cənubi Qafqaz Boru Kəmərinin və TANAP-ın davamı olub, “Şahdəniz-2”dən hasil olunacaq qazın Yunanıstan və Albaniya vasitəsilə, Adriatik dənizindən keçməklə İtaliyanın cənubuna, oradan da Qərbi Avropaya nəqlini nəzərdə tutur.
TAP boru kəməri TANAP ilə birləşəcək və Yunanıstanın Türkiyə ilə sərhəddə yerləşən Kipoi ərazisindən başlayacaq.
Bu layihə Azərbaycan qazının İtaliya, Almaniya, Fransa, Böyük Britaniya, İsveçrə və Avstriya kimi böyük Avropa bazarlarına çatdırılması üçün böyük imkanlar yaradır.
TAP-ın ilkin ötürücülük qabiliyyəti ildə 10 milyard kubmetr olacaq və bu həcmin gələcəkdə 20 milyard kubmetrədək artırılması nəzərdə tutulub.
Boru kəmərinin uzunluğu 878 kilometr (Yunanıstan – 550 kilometr, Albaniya – 215 kilometr, Adriatik dənizi – 105 kilometr, İtaliya – 8 kilometr), diametri isə 48 düymdür (sualtı hissə - 37 düym).
Boru kəmərinin ən aşağı hissəsi dəniz səviyyəsindən təxminən 820 metr dərinlikdə, ən yüksək hissəsi Albaniya dağlarında 1800 metr hündürlükdən keçəcək. 2020-ci ilədək layihə üzrə Azərbaycan şirkətlərinin xərclərinin 1,2 milyard dollar olması gözlənilir.
TAP-ın səhmdarları belədir: BP (20 faiz), SOCAR (20 faiz), “Snam S.p.A.” (20 faiz), “Fluxys” (19 faiz), “Enagás” (16 faiz) və “Axpo” (5 faiz).
Qeyd edək ki, layihənin ümumi dəyəri 4,5 milyard avro təşkil edir.
www.oxu.az
"
"Yeyinti məhsullarına dövlət nəzarəti üç nazirlikdən və bir komitədən alındı Azərbaycanda yeyinti məhsullarına dövlət nəzarəti həyata keçirən orqanların siyahısında dəyişiklik edilib.
Oxu.Az Nazirlər Kabinetinə istinadən xəbər verir ki, əvvəllər yeyinti məhsullarının keyfiyyətinin və təhlükəsizliyinin təmin edilməsi sahəsində standartlara və tələblərə əməl olunmasına dörd nazirlik və iki komitə dövlət nəzarətini həyata keçirirdi.
Dəyişikliyə əsasən, “Yeyinti məhsullarının keyfiyyətinin və təhlükəsizliyinin təmin edilməsi sahəsində standartlara və tələblərə əməl olunmasına dövlət nəzarətinin həyata keçirilməsi Qaydaları”nın 4-cü və 8-ci hissələrində ismin müvafiq hallarında verilən “Azərbaycan Respublikasının İqtisadiyyat Nazirliyi, Səhiyyə Nazirliyi, Kənd Təsərrüfatı Nazirliyi, Ekologiya və Təbii Sərvətlər Nazirliyi, Azərbaycan Respublikasının Dövlət Gömrük Komitəsi və Azərbaycan Respublikasının Standartlaşdırma, Metrologiya və Patent üzrə Dövlət Komitəsi” sözləri “Azərbaycan Respublikasının Qida Təhlükəsizliyi Agentliyi, Azərbaycan Respublikasının Dövlət Gömrük Komitəsi və Azərbaycan Respublikasının Kənd Təsərrüfatı Nazirliyi” sözləri ilə əvəz edilib.
Beləliklə, bundan sonra yeyinti məhsullarının keyfiyyətinin və təhlükəsizliyinin təmin edilməsinə dövlət nəzarətini Qida Təhlükəsizliyi Agentliyi, Dövlət Gömrük Komitəsi və Kənd Təsərrüfatı Nazirliyi həyata keçirəcək. 
L.Ə.
www.oxu.az
"
"Manatın valyutalara nisbətdə məzənnəsi – RƏSMİAzərbaycan Mərkəzi Bankı 7 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 7-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.1062 manat olub.
1 türk lirəsi 0.4507 manat, 1 rus rublu 0.0299 manat, 1 İran rialı 0,0038 manat, 1 gürcü larisi isə 0.6893 manatdır.  
L.Ə.
www.oxu.az 
"
"Neft bahalaşdıDünya birjalarında neft bahalaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,55 dollar və ya 0,87% artaraq 63,94 dollar təşkil olub.
Brent markalı neftin 1 barelinin dəyəri isə 0,50 dollar və ya 0,75% bahalaşaraq 67,36 dollar təşkil edib.
L.Ə.
www.oxu.az
"
"20 yaşlı tələbə bitkoinə görə intihar etdi – VİDEOCənubi Koreyada ikinci kurs tələbəsi intihar edib.
Oxu.Az xəbər verir ki, evində ölü tapılan gəncin virtual valyutaya 200 milyon von (təxminən 314 min 640 manat) dəyərində investisiya qoyduğu ortaya çıxıb.
İndiyədək qazandığı bütün pulları bitkoin ticarətinə sərf edən 20 yaşlı tələbə Cənubi Koreya hökumətinin apardığı islahatlardan sonra investisiyanın dəyərini 50 faiz aşağı salıb.
Bundan sonra dərin depressiya keçirən gənc universitetə gəlməyib. Ailəsi ilə də görüşməyən gənc yuxu pozğunluğundan əziyyət çəkib və həkimə gedib.
Sonda o, çıxış yolunu intiharda görüb. Başına plastik torba keçirən tələbə evində yanında 13 litrlik helium qazının olduğu balonla ölü tapılıb.

L.Ə.
www.oxu.az
"
"BP: İlin sonuna neftin qiyməti 50 dollara düşəcək BP şirkətinin 2017-ci ildə gəlirləri iki dəfədən çox artaraq 6,2 milyard dollara çatıb. Buna səbəb neftin qiymətinin yüksəlməsi, həmçinin neft və qaz hasilatının artmasıdır.
Oxu.Az xəbər verir ki, bunu BP-nin maliyyə direktoru Brayan Gilveri (Brian Gilvary) “Reuters” agentliyinə müsahibəsində bildirib.
O qeyd edib ki, bu ilin yanvar ayında neftin qiymətinin ciddi artımına və üç illik maksimuma çatmasına baxmayaraq, ilin sonunda neftin bir barelinin qiymətinin 50-55 dollara qədər azalacağı gözlənilir.
Məlum olub ki, ötən ilin dördüncü rübündə şirkətin mənfəətinin qiymətləndirməsindən sonra xalis mənfəəti 2,1 milyard dolları ötüb. Bu da analitiklər tərəfindən verilən 1,9 milyard dollarlıq proqnozdan çoxdur.
Şirkətin bütün il üzrə kapital xərcləri 16,6 milyard dollara çatıb ki, bunun da 2021-ci ilə qədər saxlanılması planlaşdırılır.
L.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) fevralın 7-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
www.oxu.az
"
"Yeni binalarla bağlı inqilabi yenilikCari ilin iyulun 1-dən mənzil tikintisində bir sıra problemlərin həllini nəzərdə tutan Mülki Məcəlləyə dəyişikliklər qüvvəyə minir. 
Oxu.Az xəbər verir ki, sənəd Azərbaycanda tikintisi başa çatmayan binaların tərkib hissələrinin (mənzillərin) alqı-satqısı, həmin binalarda mənzil əldə edən şəxslərin mülkiyyət hüquqlarının qeydiyyatı ilə bağlı çoxlu çatışmazlıqları, o cümlədən mənzillərin eyni zamanda bir neçə şəxsə satılması kimi sui-istifadə hallarının aradan qaldırılması üçün yeni mexanizmi nəzərdə tutur.
Tikinti şirkətinin işi binanı tikib təhvil vermək olacaq 
Hüquqşünas Əkrəm Həsənov bildirir ki, tikinti sektorunda iki əsas problem mövcuddur: 
Birincisi, tikinti şirkətləri mənzilləri eyni zamanda bir neçə nəfərə satır.
İkincisi, tikinti şirkətləri mənzillərə görə ödənişi alır, amma tikinti başa çatdırılmır, yaxud proses çox uzanır.
Məcəlləyə edilən dəyişikliklər bu problemlərə son qoyacaq. Belə ki, əvvəla, tikintisi başa çatdırılmayan mənzillərə mülkiyyət hüququ Daşınmaz Əmlakın Dövlət Reyestrində qabaqcadan dövlət qeydiyyatına alınacaq (“kupça”, yəni çıxarış veriləcək).
Özü də yalnız mənzilə yox. Binanın altındakı torpaq sahəsi də mənzil mülkiyyətçilərinin ümumi paylı mülkiyyəti hesab olunacaq. 
Beləliklə, bir mənzili bir neçə şəxsə satmaq artıq mümkün olmayacaq. Torpaq da mənzil mülkiyyətçilərinə məxsus olduğu üçün tikinti şirkəti işini görməsə, onu başqası ilə əvəz etmək mümkün olacaq”.
Ekspert bildirir ki, tikinti şirkəti mənzil mülkiyyətçilərinin podratçısı (işçisi) hesab olunacaq.
Yeni tikililərdə ödəniş qaydaları
“Yəni onun işi sırf binanı tikib təhvil verməkdən ibarət olacaq. Özü də pulunu da qabaqcadan tam ala bilməyəcək, hissə-hissə almalıdır. Qanuna əsasən, müqavilədə ayrı mərhələ və hissələr nəzərdə tutulmayıbsa, alış qiymətinin (muzdun) ödənilməsi tikintinin mərhələləri üzrə hissələrlə aşağıda göstərilən faizlərdən çox olmamaq şərti ilə aparıla bilər.
Torpaq-qazma işlərinin başlanılmasından sonra - müqavilə məbləğinin 30 faizi; tikilinin yan və daxili divarları, dam örtüyü hazır olduqdan sonra - müqavilə məbləğinin 10 faizi; dam səthlərinin və navalçaların (novların) qurulması işləri başa çatdıqdan sonra - müqavilə məbləğinin 8 faizi; istilik təchizatı sistemlərinin quraşdırılması başa çatdıqdan sonra - müqavilə məbləğinin 3 faizi; su xətlərinin çəkilməsi başa çatdıqdan sonra - müqavilə məbləğinin 3 faizi; elektrik xətlərinin çəkilməsi başa çatdıqdan sonra - müqavilə məbləğinin 3 faizi; pəncərələrin quraşdırılması (şüşələrin taxılması da daxil olmaqla) başa çatdıqdan sonra - müqavilə məbləğinin 10 faizi; daxili suvaq (malalama) işləri başa çatdıqdan sonra - müqavilə məbləğinin 6 faizi; birdən artıq tərkib hissəsi olan binada birdən artıq tərkib hissəyə xidmət edən sahələrin döşəmələri hazır olduqdan sonra - müqavilə məbləğinin 3 faizi; fasad işləri başa çatdıqdan sonra - müqavilə məbləğinin 10 faizi; su anbarı da daxil olmaqla, binaya xidmət edən və binadan ayrıca inşa edilən obyektlərin tikintisi başa çatdıqdan sonra - müqavilə məbləğinin 9 faizi; bina tam hazır olduqdan və onun istismarına icazə verildikdən sonra – müqavilə məbləğinin 5 faizi ödəbiləcək”.
Tikinti şirkəti sahibləri pulu götürüb aradan çıxa bilməyəcəklər 
Ə.Həsənov deyir ki,  Azərbaycanda, nəhayət, tikinti şirkəti sahibləri pulu götürüb aradan çıxa bilməyəcəklər:
“Bu problemlər həll olunacaq və insanlarımız əminliklə yeni binalarda mənzil ala biləcək. Bütün inkişaf etmiş ölkələrdə olduğu kimi, bizdə də yavaş-yavaş “vahid daşınmaz əmlak” institutu formalaşacaq. Yəni daşınmaz əmlak ilk növbədə torpaqdır, üstündəki isə onun tərkib hissəsidir”.
L.Əliyeva 
www.oxu.az
"
"“Seçki bahalaşması” gözləniləndirmi?Xəbər verildiyi kimi, ölkə prezidenti İlham Əliyevin dünənki sərəncamı ilə aprel ayının 11-də Azərbaycanda növbədənkənar prezident seçkiləri keçiriləcək.
Ölkə başçısının sərəncamı ilə Mərkəzi Seçki Komissiyasına (MSK) növbədənkənar prezident seçkilərinin Seçki Məcəlləsində müəyyən edilmiş qaydada keçirilməsini təmin etmək tapşırılıb.
Qeyd edək ki, hələ bu sərəncama qədər ölkədə bəzi məhsullar, xüsusilə dizel yanacağının qiyməti ilə bağlı bahalaşma olacağı anonsları verilirdi.
Maraqlıdır, seçkiqabağı dövrdə ölkə iqtisadiyyatındakı mənzərə necə olacaq?
Oxu.Az xəbər verir ki, Milli Məclisin (MM) İqtisadi siyasət, sənaye və sahibkarlıq komitəsinin üzvü Vahid Əhmədov mətbuata açıqlamasında deyib ki, ölkədə seçkiqabağı iqtisadi vəziyyət stabil olacaq:
“Respublikada ötən ildən start verilən iqtisadi islahatlar, həyata keçirilən layihələr, neftin qiymətinin 70 dollar civarında olması vəziyyətin müsbətə doğru getdiyinin göstəricisidir. 
Nə seçkiyə qədər, nə də seçkidən sonra bahalaşma gözlənilir.
Azərbaycanın ixrac potensialı imkan verir ki, əhalinin xüsusilə aztəminatlı təbəqəsinin vəziyyətinin pisləşməsinin qarşısı alınsın. Hazırda ixrac artıb, ticarət balansında müsbət saldo yaranıb. 
Ölkə olaraq ciddi problemlərimiz yoxdur. Neftin qiyməti qənaətbəşxdir, manatın məzənnəsi stabildir. Mərkəzi Bankın apardığı siyasət doğru siyasətdir, yəni pul kütləsinə çox ciddi nəzarət mexanizmi tətbiq olunur.
Bütün bunlar göstərir ki, hansısa yanacağın bahalaşmasından söhbət gedə bilməz və buna ehtiyac yoxdur”.
V.Əhmədov açıqlamasında qeyd edib ki, ölkə prezidentinin yürütdüyü siyasət xalqın rifahının yaxşılaşdırılmasına xidmət edir: 
“Mən hesab edirəm ki, cənab prezidentin apardığı siyasət ona dəlalət edir ki, yanacaq qiymətlərinin artması gözlənilən deyil.
Biz 2018-ci ilin dövlət büdcəsini 45 dollardan götürmüşük. Amma nəzərə alaq ki, hazırda “qara qızıl” 70 dollara satılır. Ona görə də narahatlığa heç bir əsas yoxdur”.
Millət vəkili Azər Badamov da istər seçkilər ərəfəsində, istərsə də seçkilərdən sonra ölkədə bahalaşmanın, süni qiymət artımının gözlənilən olmadığını, bu yöndə səslənən iddiaların həqiqəti əks etdirmədiyini, əslində, bəzi qüvvələr tərəfindən bu məsələdən istifadə edilib, cəmiyyətdə narazılıq yaratmaq məqsədi güdüldüyünü bildirib:
“Azərbaycanda hər mənada sabitlik var. İstər iqtisadiyyatda, istər siyasətdə, istərsə də digər sahələrdə bir oturuşma, bir sabitlik mövcuddur. Eyni zamanda, ölkədə süni bahalaşmaya və süni qiymət artımına qarşı dövlət və aidiyyəti qurumlar tərəfindən ciddi ölçü götürülür.
Bu məsələdə Azərbaycan dövlətinin, ölkə prezidentinin iradəsi ortadadır. Yəni, bu baxımdan, istər seçkilər ərəfəsində, istərsə də seçkilərdən sonra bahalaşmanın, süni qiymət artımının olması gözlənilən və mümkün deyil. 
Bu məsələni tez-tez gündəmə gətirib, cəmiyyətdə çaşqınlıq, narazılıq yaratmaq istəyənlərin niyyətləri baş tutmayacaq. Bu yöndə cəhdlər əbəs və faydasızdır. Azərbaycan dinamik, sürətli inkişaf edir və bundan sonra da bu istiqamətdə növbəti zəfərlərinə, qələbələrinə çatacaq. 
Ölkə Prezidenti İlham Əliyevin müdrik və düşünülmüş iqtisadi və siyasi kursu, siyasəti nəticəsində Azərbaycan insanı, Azərbaycan vətəndaşı öz həyatını, maddi-rifah halını, güzəranını yaxşılaşdırmaqda davam edir və bundan sonra da davam edəcək. Buna kimsənin şübhəsi olmasın”.
Kamil HƏMZƏOĞLU
www.oxu.az
"
"Vaxtı keçmiş kreditlər azalıb Ötən il vaxtı keçmiş kreditlərin həcmi 1626.7 milyon manat təşkil edib. 
Oxu.Az Mərkəzi Banka istinadən xəbər verir ki, 2017-ci ilin noyabr ayında bu rəqəm 1890.3 milyon manat olub. 
Milli valyutada vaxtı keçmiş kreditlərin həcmi 789.3 milyon manat təşkil edib. Bu kreditlərin verilmiş kreditlərdə xüsusi çəkisi 11,4% olub.
Xarici valyutada vaxtı keçmiş kreditlər 837.5 milyon manat təşkil edib. 
Cari  ilin əvvəlinə ölkə iqtisadiyyatına cəmi kredit qoyuluşu 11 757,8 milyon manat olub. Bunun 6 953,6 milyon manatı və yaxud 59,1%-i milli valyuta, 4 804,2 milyon manatı və yaxud 40,9%-i isə xarici valyuta ilə təqdim edilib.
www.oxu.az
"
"Avropada səhmlər ucuzlaşdı Avropada səhmlər son bir ilin ən yüksək dəyər itkisi ilə üzləşib.
Oxu.Az xəbər verir ki, “Stoxx Europe 600” indeksi 2,8 faiz ucuzlaşaraq 2016-cı ilin iyun ayından indiyədək ən yüksək düşüşü sərgiləyib. 
İngiltərədə FTSE100 indeksi 3,5 faiz, İspaniyada İBEX 35 indeksi 3,4 faiz dəyər itkisi ilə üzləşib.
Qeyd edək ki, Avropa fond birjası ABŞ və Asiya birjalarındakı dəyər itkilərindən təsirlənib. 
L.Ə.
www.oxu.az
"
"Qəbələ İslam Turizm paytaxtı seçildiAzərbaycanın Qəbələ şəhəri 2020-ci il üçün İslam Turizm paytaxtı seçilib.
Oxu.Az xəbər verir ki, bu barədə qərar İƏT turizm nazirlərinin Banqladeşin Dəkkə şəhərində keçirilən 10-cu konfransında verilib.
Qərara əsasən, Azərbaycan gələn il İslam Əməkdaşlıq Təşkilatı Turizm Nazirləri Konfransının növbəti sessiyasına ev sahibliyi də edəcək. 
www.oxu.az
"
"Bitkoinin çöküşü: “Köpük” partladı Bitkoinin qiyməti bu gün səhər saatlarında 6 017 dollara qədər geriləyib. Bu, 2017-ci ilin oktyabrın 29-dan sonra ən minimal həddir. 
Oxu.Az xəbər verir ki, kriptovalyuta bazarının kapitallaşması 554 milyard dollardan 278 milyard dollara qədər geriləyib.
Bazarın dəyər itkisi 66% təşkil edib.
Ötən il 19 min dollara qədər yüksələn bitkoin 2018-ci ilin əvvəlindən 70 faiz ucuzlaşıb. Maraqlıdır, bu, “köpüy”ün partlaması ola bilərmi?
Bitkoinin dəyəri 1000 dollardan da aşağı düşə bilər 
İqtisadçı-eskpert Vüqar Bayramov bildirir ki, əvvəldən proqnozlar bitkoinin dəyərinin 8000 dolları keçdikdən sonra “köpüy”ün yaranacağı istiqamətində idi:
“Bu, özünü doğrultdu. Bitkoin 20 min dollara qədər yüksəldi. Məhz ondan sonra “köpük” partlamağa başladı”.  
“Kriptovalyutaların bazar qiyməti aparıcı ölkələrin onlara münasibətindən asılıdır”, - deyən mütəxəssis bildirir ki, aparıcı dövlətlər hələlik bu valyutaların, xüsusilə bitkoininin dövriyyəsinin genişlənməsində maraqlı deyillər:  
“Məsələn, 2017-ci ilin sonunda ABŞ bitkoinin istifadəsi, eləcə də, indeksasiyası ilə bağlı bir sıra addımlar atdı. Amma sonrakı mərhələdə bu istiqamətdə proseslər davam etdirilmədi.
Digər tərəfdən, Cənubi Koreya 2018-ci ilin əvvəlində bitkoinin məhdudlaşdırılması ilə bağlı qərar qəbul etdi. Eləcə də, Almaniya Mərkəzi Bankı, Federal Rezerv Sistemi bitkoinin istifadəsinə qarşıdır.
Bütün bunlar ondan xəbər verir ki, hələlik dünya virtual valyuta dövrünə hazır deyil”.
İqtisadçı hesab edir ki, strateji baxımdan virtual valyuta dövrü olacaq və bu, qaçılmazdır:
“Blokçeyn əməliyyatlarının aparılması yaxın dövr üçün gözləniləndir. Nəzərə alsaq ki, bu əməliyyatlar ənənəvi bank hesablaşmaları olmadan aparıla bilər, buna görə də Mərkəzi Banklar, kommersiya bankları bu əməliyyatlara maraq göstərmirlər”.
V.Bayramovun fikrincə, Mərkəzi Bankların, eləcə də, şirkətlərin kriptovalyutalara hazırkı münasibəti davam edərsə, virtual valyutalar kəskin ucuzlaşacaq:
“Bitkoinin dəyərinin 1000 dollardan aşağı düşməsi gözləniləndir. Buna görə növbəti dövrlərdə bitkoinin qiyməti birbaşa aparıcı dövlətlərin münasibətindən asılı olacaq”.   
Bazar iştirakçısı: Bazara vaxtında daxil olub, vaxtında çıxmaq lazımdır
Məsələ ilə bağlı bazar iştirakçılarının da rəyini öyrəndik. Kriptovalyuta alışı ilə məşğul olan investorun sözlərinə görə, fond birjaları kimi, kriptovalyuta bazarı da azalma tendensiyasına malikdir:
“Lakin kriptovalyuta bazarı vahid mərkəzdən idarə edilmir, eləcə də, birja bazarındakı kimi iştirakçılara sahib deyil. Risklər böyük olduğundan kriptovalyuta bazarının iştirakçıları da az stressə davamlıdırlar. Buna görə də cüzi ucuzlaşmadan təşvişə düşürlər.
Hesab edirəm ki, bazarda “köpük” yoxdur. Sadəcə, çox yenidir, ətrafdakı proseslərə həssasdır.
Başqa tərəfdən, bank sektoru da kriptovalyuta bazarının inkişafında maraqlı deyil”.
İnvestorun sözlərinə görə, bazara spekulyativ təsirlər çoxdur:
“Çin müəyyən qadağalarla bazara psixoloji təsir edir. Qiymətlər dərhal düşməyə başlayır. Bir çoxları sürətli dəyər itkisindən qorxub əllərindəki kriptovalyutaları satırlar. Bu halda, əsasən, Çin onları alır və qiymət artımında satır.
Bazarda itkilərlə üzləşməmək üçün zamanlama mühümdür. Yəni bazara vaxtında daxil olub, vaxtında çıxmaq lazımdır”.
Bazar iştirakçısının proqnozuna əsasən, kriptovalyutaların dəyəri yüksələcək:
“Aprel-may aylarında virtual valyutaların yenidən bahalaşmasını müşahidə edəcəyik”. 
“Dot-com köpüyü”
Qeyd edək ki, bitkoinlə bağlı bazar prosesləri 1997-2000-ci illərdə ABŞ-da baş verən “internet köpüyü” və ya ya “dot-com köpüyü” ilə müqayisə olunur.
Xatırladaq ki, həmin vaxt Nasdaq Texnologiya İndeksinin qiyməti beş dəfə yüksələrək - 5132,52 bənd təşkil etmişdi. 2000-ci ildə qəflətən “köpüy”ün partlaması nəticəsində yüksək texnologiya şirkətlərinin səhmləri qəflətən kəskin ucuzlaşmışdı. Ölkədəki internet şirkətlərinin yarısı iflas etmişdi.
L.Əliyeva
www.oxu.az
"
"Onlar bir gündə 114 milyard dollar itirdilər ABŞ fond bazarlarında baş verən çöküş nəticəsində dünyanın 500 nəfər varlı şəxsinin sərvəti 114 milyard dollar azalıb. 
Oxu.Az xəbər verir ki, daha çox “Berkshire Hathaway” investisiya şirkətinin rəhbəri Uoren Baffett itki ilə üzləşib. 
“Bloomberg Billionaires Index”in qiymətləndirməsinə görə, U.Baffettin sərvəti 5,1 milyard dollar azalıb. 
“Facebook Inc”in yaradıcısı Mark Zukerberq isə 3,6 milyard dollar itirib.
“Amazon”un sahibi Ceff  Bezos 3,3 milyard dollar itki ilə üzləşib. “Google”ın yaradıcıları Larro Peydj və Sergey Brinin sərvəti 2,3 milyard dollar azalıb. 
L.Ə.
www.oxu.az
"
"Valyuta hərracının nəticəsi açıqlanıbBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
E.Ə.
www.oxu.az
"
"Nazirlik sığortaedənlərə müraciət etdiƏmək və Əhalinin Sosial Müdafiəsi Nazirliyi sığortaedənlərə müraciət edib.
Nazirlikdən Oxu.Az-a verilən xəbərə görə, cari ilin yanvarın 1-dən qüvvəyə minən “İşsizlikdən sığorta haqqında” qanunun 6-cı maddəsində digər vəzifələrlə yanaşı işçilərini işsizlikdən sığorta etdirmək, əməkhaqqı fondundan və sığortaolunanın əməkhaqqından bu qanunla müəyyən edilmiş tariflər əsasında sığorta haqqını sığortaçıya ödəmək, sığorta haqqının hesablanmasının və köçürülməsinin uçotunu düzgün aparmaq və bu barədə sığortaçıya hesabat təqdim etmək sığortaedənin vəzifələrinə aid edilib.
Müraciətdə bildirilib ki, məcburi dövlət sosial sığortası məqsədləri üçün “Sosial sığorta haqqında” qanunun 13-cü maddəsinə uyğun olaraq Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunda uçota alınmış sığortaedənlər işsizlikdən sığorta məqsədləri üçün Fondda qeydiyyata alınmış hesab edilirlər.
“Sığortaedənin məcburi dövlət sosial sığortası məqsədləri üçün Fond tərəfindən verilmiş uçot nömrəsi (SUN) onun işsizlikdən sığorta məqsədləri üçün Fondda qeydiyyat nömrəsi hesab edilir.
Məcburi dövlət sosial sığortası üzrə dövlət sosial sığorta sistemində fərdi uçotu aparılan sığortaolunanlar (yalnız əmək müqaviləsi ilə işləyənlər) işsizlikdən sığorta üzrə Fondda qeydiyyata alınmış hesab olunurlar.
Sığortaedənlər tərəfindən hesablanıb Fonda ödənilən işsizlikdən sığorta haqları barədə məlumatlar sığortaolunanların fərdi şəxsi hesablarında nəzərə alınmır. İşsizlikdən sığorta haqqı, hesablanmış əməyin ödənişi fondunun 0,5 faizi və işçinin əməkhaqqının 0,5 faizi miqdarında  sığortaedən tərəfindən ödənilir.
“İşsizlikdən sığorta haqqında” Azərbaycan Respublikası Qanunu ilə işsizlikdən sığorta haqqının hesablanmasından azad olma müəyyən edilməyib. Hər ay üçün hesablanmış işsizlikdən sığorta haqqı sığortaedən tərəfindən əməkhaqqı ödənişləri ilə eyni vaxtda, lakin sonrakı ayın 15-dən gec olmayaraq, tam məbləğdə Fonda ödənilir.
Sığortaedənlər hər rüb üçün “İşsizlikdən sığorta üzrə rüblük hesabat”ı (əlavə edilir) həmin rübdən sonra gələn birinci ayın 20-dən gec olmayaraq və hər rüb üçün ayrı-ayrılıqda Fonda məcburi dövlət sosial sığortası üzrə rüblük hesabatla birgə  təqdim edirlər. Aprelin, iyulun, oktyabrın və yanvarın 20-si iş günü olmayan dövrə təsadüf edərsə, hesabatın təqdim olunması müddəti ayın 20-sindən sonra gələn birinci iş gününə qədər artırılır. 
Müraciətdə bildirilib ki, işçilərin işsizlikdən sığorta etdirilməməsinə, sığorta haqqının hesablanmasının və köçürülməsinin uçotunun düzgün aparılmamasına və bu barədə sığortaçıya hesabatın təqdim edilməməsinə, sığorta haqqının vaxtında köçürülməməsinə görə inzibati qaydada məsuliyyət tədbirləri nəzərdə tutulub. 
L.Ə.
www.oxu.az
"
"Azərbaycan neft və qazdan 651 milyon dollar qazandıAzərbaycan Dövlət Neft Fondu (ARDNF) Azəri-Çıraq-Günəşli (AÇG) yataqlar bloku və “Şahdəniz” qaz kondensat yatağından 2018-ci ilin fevralın 1-nə əldə edilən gəlirlərini açıqlayıb.
Fonddan Oxu.Az-a verilən məlumata görə, bu ilin yanvar ayında AÇG yataqları üzrə fond 651,6 mln. dollar gəlir əldə edib.
AÇG Hasilatın Pay Bölgüsü Sazişinin (HPBS) 2050-ci ilə qədər uzadılması çərçivəsində xarici sərmayəçilər tərəfindən Fonda 450 milyon ABŞ dolları məbləğində bonus ödənilib.
“Şahdəniz” layihəsi çərçivəsində xarici sərmayəçilər tərəfindən 0,108 milyon ABŞ dolları məbləğində əlavə bonus ödənilib. 
Ümumiyyətlə, 2001-ci ildən etibarən bu ilin əvvəlinədək AÇG yataqlar bloku üzrə 129,137 milyard dollar, “Şahdəniz” yatağı üzrə isə 2,506 milyard dollar həcmində gəlir əldə olunub.
L.Ə.
www.oxu.az
"
"Taxılın keyfiyyətinə nəzarət İqtisadiyyat Nazirliyindən alındı Baş nazir Artur Rasizadənin qərarı ilə Nazirlər Kabinetinin 2009-cu il, 10 sentyabr tarixli, 136 nömrəli qərarı ilə təsdiq edilmiş “Taxıl məhsullarının keyfiyyətinə və təhlükəsizliyinə dövlət nəzarətinin həyata keçirilməsi qaydaları haqqında Əsasnamə”də dəyişiklik edilib. 
Oxu.Az Nazirlər Kabinetinə istinadən xəbər verir ki, baş nazirin imzaladığı qərara əsasən, “Taxıl məhsullarının keyfiyyətinə və təhlükəsizliyinə dövlət nəzarətinin həyata keçirilməsi qaydaları haqqında Əsasnamə”nin 2.2-ci bəndində “İqtisadiyyat Nazirliyi” sözləri “Qida Təhlükəsizliyi Agentliyi” sözləri ilə əvəz edilib. 
Nazirlər Kabinetinin digər qərarı ilə “Avropa İttifaqı ölkələrinə yeyinti məhsullarının ixracı zamanı keyfiyyət sertifikatlarının verilməsi Qaydası”nın 1.2-ci bəndində “İqtisadiyyat Nazirliyi” sözləri “Qida Təhlükəsizliyi Agentliyi” sözləri ilə əvəzlənib.
O cümlədən dövlət sərhədinin buraxılış məntəqələrindən ölkəyə idxal olunan qida məhsullarının qida təhlükəsizliyi baxımından yoxlanılması gömrük orqanları ilə birlikdə Azərbaycan Respublikasının Qida Təhlükəsizliyi Agentliyinə həvalə olunub.
L.Ə.
www.oxu.az
"
"ABŞ fond birjalarında tarixi çöküşDünən Nyu-York fond birjasında keçirilən ticarət seansında ABŞ-ın sənaye indeksi “Dow Jones Industrial Average” 1175 bənd (4,6 faiz) azalıb. Beləliklə, “Dow Jones” indeksi tarixinin ən böyük çöküşünü yaşayıb. 
Oxu.Az xəbər verir ki, indeksin dəyər itkisi az treyderi həyəcanlandırıb. 
“Dow Jones” indeksi yanvarın 26-da tarixi rekord səviyyəsindən (26 616 bənd) 24 346 bəndə düşüb.
Qeyd edək ki, S&P 500 indeksi də 4 faiz - 113 bal azalıb. Sessiyanın yekununda 2,649 bənd olub.
Rəylərə görə, ABŞ fond birjasında çöküş Ağ Evin ABŞ iqtisadiyyatının uğurları ilə bağlı bəyanatlarının fonunda baş verib.
Belə ki, prezident administrasiyasının press-relizində Donald Trampın dövlət başçısı kimi vəzifəsinin icrasına başlamasından sonra Nyu-York fond birjalarında əməliyyatların 70 dəfə rekord səviyyədə bağlandığı bildirilirdi. 
Nəzərə çatdıraq ki, ABŞ fond birjalarındakı satışlar dünyanın digər əsas fond birjalarına, kriptovalyuta bazarına da təsir edib.
“Bloomberg”in qiymətləndirməsinə əsasən, bitkoin dünən Nyu-York saatı ilə 17:00-dan 00:00-a qədər 15 faiz dəyərdən düşərək 6,061 dollara geriləyib.
Bundan əlavə, Yaponiyanın “Nikkei 225” indeksi 1 500 bənd və ya 6,6% azalma ilə üzləşib.  
Çinin “Shanghai” indeksi isə 3% azalaraq 3 380 bəndə geriləyib. “Seng China Enterprise” indeksi 6.1 faiz azalaraq 2011-ci ildən indiyədək ən sərt çöküşünü yaşayıb.
Asiyanın digər fond birjası indeksləri də kəskin azalma ilə üzləşib. 
L.Ə.
www.oxu.az
"
"Manat qonşu dövlətlərin valyutalarına nisbətdə möhkəmləndi Azərbaycan Mərkəzi Bankı 6 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 6-na olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.107 manat olub.
1 türk lirəsi 0.4481 manat, 1 rus rublu 0.0295 manat, 1 İran rialı 0,0038 manat, 1 gürcü larisi isə 0.6900 manatdır. 
L.Ə.
www.oxu.az
"
"Neft yenə ucuzlaşdı Dünya birjalarında neft ucuzlaşıb.
Oxu.Az xəbər verir ki, bu gün səhər 09:00-a WTI neftinin qiyməti 1 barelə görə 0,78 dollar və ya 1,22% azalaraq 63,37 dollar təşkil edib.
Brent markalı neftin 1 barelinin dəyəri isə 0,75 dollar və ya 1,11% ucuzlaşaraq 66,87 dollar olub.
L.Ə.
www.oxu.az
"
"Şahin Mustafayev: Çinə şərab ixracına dair müqavilə imzalanıb2017-ci ildə Azərbaycanla Çin arasında ticarət dövriyyəsi 43% artıb.
Oxu.Az xəbər verir ki, bunu iqtisadiyyat naziri Şahin Mustafayev rəsmi şəxslərdən və iş adamlarından ibarət nümayəndə heyəti ilə Çinə etdiyi səfər çərçivəsində, nəqliyyat naziri Li Siaopan ilə keçirilən görüşdə bildirib.  
O bildirib ki, ölkəmizdə 100-dən çox Çin şirkəti fəaliyyət göstərir. 
2016-cı və 2017-ci illərdə Çinin Honq Konq, Quancou və Şanxay şəhərlərinə Azərbaycanın ixrac missiyalarının təşkil edildiyini, şərablarımızın vahid ölkə stendi ilə nümayiş olunduğunu qeyd edib.
Məlum olub ki, Azərbaycan və Çin iş adamlarının iştirakı ilə səkkiz biznes-forum keçirilib. Bu tədbirlərin nəticəsi olaraq, Çinə şərab ixracına dair müqavilə imzalanıb, Azərbaycan şərabı mükafat alıb.
Bildirilib ki, Çinlə iqtisadi-ticarət əlaqələrinin genişləndirilməsi mühüm əhəmiyyət kəsb edir. Azərbaycan şirkətləri öz məhsulları ilə bu il Çində “Sial China 2018”, “Çin-Avrasiya” və “China Internatıonal Import Expo” sərgilərində iştirak edəcək. Azərbaycan nümayəndə heyətinin Çinə səfəri çərçivəsində fevralın 6-da növbəti biznes-forum keçiriləcək: 
“Hazırda Şanxay Beynəlxalq Ticarət Əməliyyat Mərkəzində “Azərbaycan Şərab Evi”nin açılmasına dair danışıqlar aparılır. Bütün bunlar, eləcə də, bu gün rəsmi açılışı olan Azərbaycanın Çində Ticarət Nümayəndəliyi əlaqələrin inkişafında önəmli olacaq”.
L.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) fevralın 6-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"FES-in yeni rəhbəri işə başladı Federal Ehtiyat Sistemin (FES) yeni rəhbəri Cerom Pauel vəzifəsinin icrasına başlayıb. 
Oxu.Az xarici mətbuata istinadən xəbər verir ki, Cerom Pauel FES-dəki işinə ABŞ-da hissələrin son iki ilin ən sərt enişini yaşadığı bir zamanda başlayıb. 
Proqnozlara əsasən, C.Pauel fəaliyyəti dövründə inflyasiyaya təzyiqləri nəzarətə almaq istiqamətində daha radikal qərarlar almaq məcburiyyətindədir. 
Nəzərə çatdıraq ki, FES-in bu il üç faiz artımına gedəcəyi irəli sürülür. 
L.Ə.
www.oxu.az
"
"177 dövlət əmlakı hərraca çıxarıldı Əmlak Məsələləri Dövlət Komitəsi tərəfindən martın 6-da dövlət əmlakının özəlləşdirilməsi ilə bağlı növbəti hərrac keçiriləcək.
Komitədən Oxu.Az-a veriıən məlumata görə, investorların özəlləşmə prosesinə marağını nəzərə alaraq budəfəki hərraca çıxarılan əmlakların çeşidi artırılıb.
Belə ki, növbəti hərraca 177 dövlət əmlakı çıxarılıb. Bunlardan 18-i səhmdar cəmiyyətləri, 42-si kiçik dövlət müəssisəsi, 82-si qeyri-yaşayış sahəsi, 35-i isə nəqliyyat vasitəsidir.  
Hərraca çıxarılan kiçik dövlət müəssisəsi və obyektləri məişət, iaşə, qida, toxuculuq, təmir, sənaye, nəqliyyat və digər sahələrə  aiddir. Özəlləşməyə çıxarılan əmlaklardan 17-si xidmət, səkkizi kənd təsərrüfatı, beşi iaşə, altısı təmir, qalanları isə sənaye sahəsinə aiddir. 
Bundan başqa, xidmət sahəsində də investorları cəlb edəcək əlverişli əmlaklar var. Yevlax şəhərində yerləşən 50 saylı mağaza belə obyektlərdəndir. Adıçəkilən əmlakın ümumi faydalı sahəsi 230 kv.m-ə yaxındır. 
Kənd təsərrüfatı sahəsi üçün də yararlı olan əmlaklar hərraca çıxarılıb. Belə obyektə Daşkəsən rayonunda yerləşən Yardımçı təsərrüfatı nümunə göstərmək olar. Həmin əmlakın ümumi faydalı sahəsi 2 min kv.m-ə yaxın, torpaq sahəsi isə 40 min kv.m-dən çoxdur. Adıçəkilən obyekt torpaq sahəsi ilə birgə özəlləşdirilir.
Kirayə Təmir Sahəsi də əlverişli əmlaklardandır. Adıçəkilən əmlak Neftçalada yerləşir. Ərazi baxımından kifayət qədər optimal obyektdir. Həmin əmlakın torpaq sahəsi 11 min 500 kv.m-ə yaxın, ümumi faydalı sahəsi isə 300 kv.m-dən çoxdur.
Hərraca çıxarılan səhmdar cəmiyyətləri sırasında pambıqçılıq, quşçuluq, kəndkimya, nəqliyyat, inşaat, təmir, ticarət, istehsal, emal və sair sahələrə aid müəssisələr vardır. Belə səhmdar cəmiyyətlərinə sırasında “Zaqatala Fındıq”, “Anar”, “Xəzər Avtonəqliyyat”, “Salyan Kəndkimya”, “Lənkəran Mebel”, “Əli Bayramlı Aqrotəmir”  və digər bu kimi səhmdar cəmiyyətləri aiddir.
Qeyd edilməlidir ki, hərraca çıxarılan səhmdar cəmiyyətləri paytaxtla yanaşı, respublikanın müxtəlif bölgələrində yerləşir. 
Özəlləşdirilməyə çıxarılan istifadəsiz qeyri-yaşayış sahəsindən isə 64-ü paytaxtda, qalanları isə respublikanın digər rayon və şəhərlərində yerləşir. 
Nəqliyyat vasitələrinin markaları müxtəlifdir. Həmin avtomobillərin ilkin start qiyməti 1372 manatla 2595 manat arasında dəyişir. İstehsal tarixləri isə 2008-2009-cu illəri əhatə edir.  
L.Ə.
www.oxu.az
"
"Azərbaycanda nazir müavini işdən çıxarıldıNəqliyyat, rabitə və yüksək texnologiyalar nazirinin müavini İltimas Məmmədov vəzifəsindən azad olunub.
Oxu.Az nazirliyin rəsmi saytına istinadən xəbər verir ki, İ.Məmmədovun adı artıq nazir müavinləri siyahısında yoxdur. 
Görünür, İ.Məmmədov prezidentin fərmanı ilə Azərbaycan Nəqliyyat, Rabitə və Yüksək Texnologiyalar Nazirliyinin strukturunun təsdiqlənməsindən sonra yeni yaradılan strukturdan kənarda qalıb. 
Qeyd edək ki, məsələ ilə bağlı bir həftə əvvəl Nəqliyyat, Rabitə və Yüksək Texnologiyalar Nazirliyinə rəsmi sorğu ilə müraciət etmişdik. 
Xatırladaq ki, ötən ilin sonunda nazirin sabiq müavininin kürəkəni, 1987-ci il təvəllüdlü Əliyev Elvin Əziz oğlu yaşadığı Nərimanov rayonu, M.Əlizadə küçəsi, ev 18, mənzil 17-də özünü asaraq intihar edib.
L.Ə.
www.oxu.az
"
"Hərracda tələb təklifi üç dəfəyə qədər üstələdi Bu gün Mərkəzi Bank tərəfindən vəsaitlərin cəlb edilməsi üzrə növbəti depozit hərracı keçirilib.
Oxu.Az xəbər verir ki, hərracda 250 milyon manat cəlb edilib.
Hərracda tələb 2,08 dəfəyə qədər yüksəlib. 
Hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 10,01% təşkil edib.
L.Ə.
www.oxu.az
"
"Bank kreditlərinin aşağı və yüksək olduğu bölgələr Ötən il bank kreditlərinin həcmi 11 milyard 757 milyon 787 min manat, respublika üzrə orta kredit dərəcəsi 11.8 faiz təşkil edib.
Oxu.Az Mərkəzi Banka istinadən xəbər verir ki, 2017-ci ildə kreditlərin 83.1 faizi Bakı şəhərində təqdim edilib – 9 milyard 773 milyon 321,5 min manat.
Paytaxtda kreditlərin orta faiz dərəcəsi 10.3 faiz olub. Manatla kreditlər üzrə bu rəqəm 13.2 faiz, xarici xalyuta ilə kreditlərdə 9.8 faiz təşkil edib. 
Kredit faizləri Aran və Lənkəran iqtisadi rayonlarında yüksək olub – müvafiq olaraq 22.7 və 22.0 faiz.
Bölgələr arasında kreditləri ən aşağı faizlə Naxçıvan bankları təqdim edib - 8.6 faiz.
L.Ə.
www.oxu.az
"
"Vergilər Nazirliyi yeni iş prinsipini açıqlayacaqGələn həftə Vergilər Nazirliyi yeni vergi siyasəti və vergi inzibatçılığında aparılacaq dəyişikliklərə həsr edilmiş konfrans keçirməyi planlaşdırır.
Nazirliyin Media və Kommunikasiya Mərkəzindən Oxu.Az-a verilən məlumata görə, tədbirə dövlət qurumları, iri və orta şirkətlərin nümayəndələri, sahibkarların ictimai birlikləri, millət vəkilləri, ekspertlər, ictimai təşkilatların nümayəndələri dəvət ediləcək.
Konfransda vergi siyasətinin gələcək istiqamətləri, vergi inzibatçılığında dəyişikliklər, vergi orqanlarının sahibkarlarla quracağı iş prinsipləri və digər məsələlərlə bağlı müzakirələr aparılacaq, vergi sisteminin səmərəliliyinin artırılması istiqamətində millət vəkillərinin və ekspert cəmiyyətinin təklifləri dinləniləcək.
L.Ə.
www.oxu.az
"
"Qida şirkətlərinə “ASAN Xidmət”də sertifikat veriləcəkYeni fəaliyyətə başlayan Qida Təhlükəsizliyi Agentliyi bütün qida məhsullarını ekspertizadan keçirəcək.
Oxu.Az Foodinfo.az-a istinadən xəbər verir ki, ekspertizadan müsbət rəy alan məhsullara sertifikat veriləcək.
Sertifikatlaşmanı Qida Təhlükəsizliyi Agentliyi və Prezident yanında Vətəndaşlara Xidmət və Sosial İnnovasiyalar üzrə Dövlət Agentliyi birgə həyata keçirəcək. 
Yaxın müddətdə bu iki dövlət agentliyi arasında müvafiq memorandum imzalanacaq.
Qeyd edək ki, qarşıdakı dövrdə Vətəndaşlara Xidmət və Sosial İnnovasiyalar üzrə Dövlət Agentliyinin “ASAN Xidmət” mərkəzlərində “ASAN sertifikat” pəncərələri fəaliyyətə başlayacaq.
Beləliklə, sahibkarlar “bir pəncərə” sistemi ilə idxal və ya ixrac edəcəkləri məhsulları üçün gigiyenik sertifikat ala biləcəklər.
L.Ə.
www.oxu.az
"
"Bank əmanətlərində dollarlaşma azalıb2017-ci ildə əhalinin bank əmanətləri 1,5 faiz artaraq 7 milyard 561,2 milyon manat təşkil 
edib. 
Oxu.Az xəbər verir ki, dekabr ayında əhalinin bank əmanətləri 2,6 faiz artıb.
Xarici valyutada olan əmanətlərin həcmi 5 milyard 2,3 milyon dollar olub. Xarici valyutada olan əmanətlərin həcmi il ərzində 15,2 faiz azalıb. 
Yerli valyutada olan əmanətlərin həcmi 2 milyard 532 milyon dollar (66,9 faiz artım) artıb.
Qeyd edək ki, xarici valyutada əmanətlərin həcminin azalmasına baxmayaraq, hələ də bank əmanətlərinin 66,5 faizi xarici valyutada, 33,5 faizi manatdadır. 
L.Ə.
www.oxu.az
"
"Bitkoin bu il 58 faiz ucuzlaşıb Kriprovalyuta bazarında kiçilmə davam edir.
Oxu.Az xəbər verir ki, Litecoin 9,52 faiz, bitkoin 10 faiz ucuzlaşıb. 
Beləliklə hazırda bitkoinin dəyəri 8291,0 dollar təşkil edir.
Qeyd edək ki, bazar dəyəri ən yüksək virtual valyuta olan bitkoin 18 dekabr 2017-ci ildən bu günədək  öz dəyərinin 58%-ni itirib - təkcə ötən həftə  virtual valyuta 27% ucuzlaşıb.
Bu arada kripto valyutalara daha bir zərbə ABŞ banklarından dəyib. “JPMorgan Chase & Co.”,  “Bank of America Corp.”  və  “Citigroup Inc”  bitkoin və digər kripto valyutaların bank kredit kartlarından alınmasını qadağan edib.
L.Ə.
www.oxu.az
"
"Manatın valyutalara nisbətdə məzənnəsi – RƏSMİAzərbaycan Mərkəzi Bankı 5 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 5-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2.1180 manat olub.
1 türk lirəsi 0.4506 manat, 1 rus rublu 0.0301 manat, 1 İran rialı 0,0038 manat, 1 gürcü larisi isə 0.6918 manatdır. 
L.Ə.
www.oxu.az
"
"Neft ucuzlaşdı Dünya birjalarında neft ucuzlaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,68 dollar və ya 1,04% azalaraq 64,77 dollar təşkil edib.
Brent markalı neftin 1 barelinin dəyəri isə 0,72 dollar və ya 1,05% ucuzlaşaraq 67,86 dollar olub.
www.oxu.az
"
"“Fitch”dən manatla bağlı proqnoz “2017-ci ildə  sərt monetar və fiskal siyasət nəticəsində dolların manata nisbətən məzənnəsi apreldən etibarən 1,70 manat səviyyəsində stabilləşib.
Oxu.Az xəbərə verir ki, bu barədə “Fitch” beynəlxalq reytinq agentliyinin Azərbaycanla bağlı məlumatda qeyd edilir. 
Bildirilir ki, 2017-ci ildə 12,9% səviyyəsində olan inflyasiya təzyiqi azalıb: 
“Ötən ilin mart ayı ilə müqayisədə apreldən etibarən inflyasiya azalıb. Kreditlərin və depozitlərin dollarlaşma səviyyəsi azalıb, bu da məzənnəyə inamın müəyyən qədər artdığını göstərir. Neft qiymətlərinin sabit olması ilə bağlı gözləntiləri nəzərə alaraq növbəti iki il ərzində dolların manata nisbətən məzənnəsinin dəyişməyəcəyini proqnozlaşdırırıq”.
L.Ə.
www.oxu.az
"
"Əmanətlərin yüksək və aşağı faizlə qəbul edildiyi bölgələr - RəsmiAzərbaycan əhalisinin banklardakı əmanətləri bu il yanvarın 1-nə 7 561,2 mln. manat təşkil edib.
Oxu.Az Mərkəzi Bankına istinadən xəbər verir ki, bu, ötən il dekabrın 1-i ilə müqayisədə 190,6 mln. manat və yaxud 2,6% çoxdur.
Ölkə üzrə əmanətlərin orta faiz dərəcəsi 4.3 % təşkil edib. Bakı şəhərində fəaliyyət göstərən bank şöbələrində bu rəqəm 4.2% olub.
Əmanətlər üzrə yüksək faiz dərəcələri Kəlbəcər-Laçın iqtisadi rayonu ( 10.2%,), Lənkəran iqtisadi rayonu (7.3%), Abşeron iqtisadi rayonu (7.2%), Quba-Xaçmaz iqtisadi rayonu (6.8%), Gəncə-Qazax iqtisadi rayonunda (6.4%) qeydə alınıb. Əmanətlər ən aşağı faizlə Naxçıvan bankları tərəfindən qəbul edilib – 2.3%. 
Qeyd edək ki, hesabat dövründə manatla əmanətlər 2532 899.7 min manat, xarici valyutada əmaəntlərin həcmi 5028265.2 min manat təşkil edib. Manatla əmanətlər üzrə orda faiz dərəcəsi 7,8, dollarla 2,6%  olub.
L.Ə.
www.oxu.az 
 
"
"Ötən il banklar xarici borclarını azaldıb 2018-ci ilin yanvar ayının 1-nə Azərbaycanda fəaliyyət göstərən kommersiya banklarının xarici öhdəliklərinin həcmi -2308.3 mln. manat təşkil edib.
Oxu.Az Mərkəzi Banka istinadən xəbər verir ki, ötən ilin müvafiq dövrü ilə müqayisədə bankların xarici öhdəlikləri 3 dəfəyə qədər azalıb.
Kommersiya bankları və bank olmayan kredit təşkilatlarının (BOKT) Mərkəzi Bank qarşısında öhdəlikləri isə hesabat dövrünə 5 718,5 mln. manat təşkil edib.
Öhdəliklərin həcmi ötən ilin dekabr ayının 1-nə olan analoji göstərici ilə müqayisədə 12,68%, ilin əvvəlinə nisbətdə isə 18,85% azalıb.
www.oxu.az 
 
"
" Elman Rüstəmov: Tədavülə xatirə pul nişanları buraxılacaqNağd pul sferası üzrə 2018-ci ildə tədavüldə olan nağd pulun strukturunun optimallaşdırılması, pul nişanlarının mühafizə sistemlərinin gücləndirilməsi, yübiley və əlamətdar hadisələrə həsr olunmuş xatirə pul nişanlarının tədavülə buraxılması diqqət mərkəzində olacaq.
Oxu.Az xəbər verir ki,  bu barədə Azərbaycan Mərkəzi Bankının (AMB) sədri Elman Rüstəmov ilin yekunları ilə bağlı iclasda çıxışı zamanı bildirib.
E.Rüstəmov eyni zamanda yeni çağırışlardan, xüsusilə də Ölkə Prezidentinin son çıxışlarında irəli sürdüyü inkişaf vəzifələrindən, Azərbaycan Respublikasının milli iqtisadiyyat perspektivi üzrə Strateji Yol Xəritəsindən, Azərbaycan Respublikasının Maliyyə Sabitliyi Şurasının qəbul etdiyi Tədbirlər Planından, eləcə də Mərkəzi Bankının 2018-ci il və orta müddətli dövr üçün pul siyasətinin əsas istiqamətləri barədə bəyanatından irəli gələn aidiyyəti vəzifələrin uğurla icra ediləcəyini bildirib.
www.oxu.az
"
"Mərkəzi Bank blokçeyn texnologiyalarının tətbiqi üzrə pilot layihə reallaşdıracaqMərkəzi Bank banklar tərəfindən likvidliyin effektiv idarə edilməsinə şərait yaratmaq və pul siyasəti hədəflərinə nail olmaq üçün özünün müxtəlif müddətli çərçivə və açıq bazar əməliyyatlarını aktiv saxlayacaqdır.
Oxu.Az xəbər verir ki,  bunu 2017-ci ilin yekunlarına həsr olunmuş geniş iclasda AMB  İdarə Heyətinin sədri Elman Rüstəmov deyib.
O bildirib ki, alətlərdən istifadə bank sistemindəki likvidlik vəziyyətindən asılı olacaqdır. Struktur likvidlik profisiti olduğu təqdirdə Mərkəzi Bankın sterilizasiya əməliyyatları üzrə portfeli genişlənə bilər:
“Faiz dəhlizinin parametrləri iqtisadi tsikl göstəriciləri, inflyasiya riskləri balansının təhlili və maliyyə bazarlarının müxtəlif seqmentlərində gedən proseslər nəzərə alınmaqla müəyyənləşdiriləcəkdir. Mərkəzi Bank inflyasiyanın dinamikasını və inflyasiya gözləntilərini nəzərə alaraq uçot dərəcəsinin real səviyyəsinin pozitiv zonada qalmasına üstünlük verəcək”.
E.Rüstəmov qeyd edib ki, siyasət qərarları qəbul edilərkən pul siyasətinin transmissiyası xüsusiyyətləri də nəzərə alınacaq, qərarlar qabaqlayıcı rejimdə qəbul ediləcək. Pul bazarının inkişaf səviyyəsindən asılı olaraq pul siyasəti alətlərinin təkmilləşdirilməsi davam etdiriləcək. Əməliyyat hədəfinə effektiv şəkildə nail olmaq, alətlər üzrə kəmiyyət parametlərini adekvat müəyyən etməyə imkan verən likvidliyin monitorinqi və proqnozlaşdırılması sisteminin təkmilləşdirilməsi işləri davam etdiriləcək.
Pul siyasətinin transmissiya effektinin gücləndirilməsi və maliyyə sektorunun resurs bazasının möhkəmləndirilməsindəki rolunu nəzərə alaraq Mərkəzi Bank nağdsız ödənişlərin genişləndirilməsi istiqamətində fəaliyyətini davam etdirəcəkdir. Ölkənin nağdsız cəmiyyətə transformasiyasına dair Mərkəzi Bank tərəfindən hazırlanmış dövlət proqramının qəbul edilərək reallaşması yaradılmış müasir ödəniş infrastrukturundan istifadəni əhəmiyyətli yaxşılaşdıra bilər.
E.Rüstəmov həmçinin deyib ki, Mərkəzi Bank son dövrlərdə sürətlə populyarlaşan blokçeyn texnologiyalarının tətbiqi üzrə beynəlxalq prosesləri də izləyir və bu texnologiyalar əsasında maliyyə sektorunda müştəri-bank münasibətlərində rəqəmsal identifikasiya sisteminin yaradılması üzrə pilot layihənin reallaşdırılması nəzərdə tutulur.
www.oxu.az
"
"Azərbaycanın strateji valyuta ehtiyatları artıbAzərbaycanın strateji valyuta ehtiyatları 2017-ci ilin əvvəlinə nəzərən 4,2 mlrd. ABŞ dolları artaraq bu ilin əvvəlinə 42 mlrd. dollar təşkil edib.
Oxu.Az xəbər verir ki, bu barədə Azərbaycan Mərkəzi Bankının (AMB) sədri Elman Rüstəmov ilin yekunları ilə bağlı iclasda çıxışı zamanı bildirib.
O qeyd edib ki, Mərkəzi Bankın valyuta ehtiyatları isə hesabat ilində 34% artaraq 2018-ci ilin əvvəlinə 5,3 mlrd. dollara çatıb.
E.Ə.
www.oxu.az
"
"AMB bu il inflyasiyanı 6-8% civarında saxlamağa çalışacaqHökumətin birrəqəmli inflyasiya proqnozunu da nəzərə almaqla, sərəncamındakı alət və mexanizmlərdən istifadə edərək Azərbaycan Mərkəzi Bankı (AMB) 2018-ci ildə inflyasiyanı 6-8% civarında saxlamağa çalışacaq. Fiskal siyasətdəki nisbi yumşalmanı nəzərə almaqla AMB konservativ pul siyasətini davam etdirəcək. Bunun üçün Mərkəzi Bank adekvat monetar şəraitin formalaşmasını təmin edəcək.
Oxu.Az--ın verdiyi xəbərə görə, bu barədə AMB-nin sədri Elman Rüstəmov Mərkəzi Bankın İdarə Heyətinin 2017-ci ilin yekunlarına həsr olunmuş geniş iclasında çıxışı zamanı bildirib. 
AMB sədri deyib ki, Mərkəzi Bankın 2018-ci il və ortamüddətli dövr üçün pul siyasətinin əsas istiqamətləri barədə bəyanatına uyğun olaraq, makroiqtisadi sabitliyin dayanıqlığının gücləndirilməsi qarşıda duran başlıca vəzifədir.
Onun sözlərinə görə, 2018-ci il və ortamüddətli dövr Azərbaycanda yeni iqtisadi inkişaf modelinə keçid və dayanıqlı iqtisadi artıma nail olmaq baxımından mühüm əhəmiyyət kəsb edir:
""Bu dövrdə makroiqtisadi və maliyyə sabitliyinin qorunması dayanıqlı iqtisadi artım üçün baza şərti olacaq. Mərkəzi Bank mandatına uyğun olaraq özünün stabilizasiya xarakterli balanslı pul siyasəti ilə əldə olunmuş makroiqtisadi və maliyyə sabitliyinin dayanıqlığının təmin edilməsinə zəruri dəstək verəcək, hökumətlə birlikdə öz siyasətini inflyasiyanın birrəqəmli səviyyədə saxlanılmasına yönəldəcək, inflyasiyaya təsir imkanlarını artırmaq üçün pul siyasətinin strateji və əməliyyat çərçivəsini daha da təkmilləşdirəcək, bununla əlaqədar bütün istiqamətlərdə zəruri islahatların aparılması diqqətdə saxlanılacaq"".
Sədr bildirib ki, xarici şokları effektiv absorbasiya etmək qabiliyyətini nəzərə alaraq AMB çevik məzənnə rejimini saxlayacaq. Mərkəzi Bank milli valyutanın fundamental makroiqtisadi amillərdən irəli gəlməyən qısamüddətli dəyişkənliyinin qarşısının alınması məqsədilə məhdud sayda və həcmdə valyuta bazarına müdaxilə edə bilər.
Pul təklifinin həcmi iqtisadi artım və inflyasiya proqnozları, habelə maliyyə bazarlarında gedən proseslər və bank sisteminin likvidlik mövqeyi nəzərə alınmaqla tənzimlənəcək. Bununla belə ödənişlərin fasiləsizliyini təmin etmək, iqtisadiyyatın zəruri həcmdə likvidliyə olan tələbatını ödəmək bundan sonra da diqqətdə saxlanacaq.
E.Ə.
www.oxu.az
"
"Elman Rüstəmov: Manat möhkəmlənib“2017-ci ildə monetar şərait əsasən fiskal sektorun və bank sisteminin likvidliyə olan ehtiyaclarının təsiri altında formalaşıb”.
Mərkəzi Bankdan Oxu.Az-a verilən məlumata görə, bunu 2017-ci ilin yekunlarına həsr olunmuş geniş iclasda AMB  İdarə Heyətinin sədri Elman Rüstəmov deyib.
Onun sözlərinə görə, pul siyasəti alətləri inflyasiya və pul təklifi üzrə hədəflər, eləcə də pul siyasətinin transmissiyası xüsusiyyətləri nəzərə alınmaqla tətbiq edilib: “2017-ci ilə pul siyasətinin əsas əməliyyat hədəfi olan manatla pul bazası 8,7% artıb ki, bu da qeyri-neft sektoru üzrə iqtisadi artım tempini əhəmiyyətli üstələyir. İl ərzində iqtisadiyyatda ödənişlərin vaxtlı-vaxtında həyata keçirilməsi üçün daim kifayət qədər pul olub. Dəyər ölçüsü və ödəniş vasitəsi funksiyası ilə yanaşı, hesabat ilində manat müəyyən qədər yığım vasitəsi funksiyasını da bərpa etməyə başlayıb”.
E.Rüstəmov əlavəedib ki, valyuta bazarında təklifin tələbi üstələməsi şəraitində manat ilin əvvəlindən 4% möhkəmlənib ki, bu da inflyasiya gözləntilərinə və dollarlaşmaya azaldıcı təsir göstərib.
www.oxu.az
"
"Azərbaycan nefti ucuzlaşıbAzərbaycanın dünya bazarına çıxararaq satdığı “Azeri LT CIF” markalı xam neftin 1 barelinin qiyməti 0,86 dollar və yaxud 1,21% azalıb.
Oxu.Az xəbər verir ki, “Azeri LT CIF” markalı neftin qiyməti 70,04 dollar/barelə bərabər olub.
Xatırladaq ki, “Azeri LT CIF” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
www.oxu.az
"
"Neft ucuzlaşıbFevralın 3-ü dünya birjalarında neft ucuzlaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,35 dollar və ya 0,53% azalaraq 65,45 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 1,17 dollar və ya 1,54% ucuzlaşaraq 68,58 dollar olub.
E.Ə.
www.oxu.az
"
"“Fitch” Azərbaycanın reytinqini yüksəldib“Fitch” beynəlxalq reytinq agentliyi Azərbaycanla bağlı məlumat yayıb.
Oxu.Az-ın xəbərinə görə, məlumatda qeyd olunur ki, “Azərbaycan Beynəlxalq Bankı” ASC-nin restrukturizasiyası artıq tamamlanıb. 
Məlumatda vurğulanır ki, növbəti addım açıq xarici valyuta mövqeyinin qapanması və bankın özəlləşdirilməsi olacaq:
“Bankın kapital mövqeyi və aktivlərinin keyfiyyəti bərpa olunub. Bank sektorunun digər oyunçuları ilə bağlı vəziyyət isə həssas olaraq qalır. 2018-ci ildən etibarən kreditləşmənin bərpa olunacağını proqnozlaşdırırıq”.
“Fitch” dünya bazarında sabit neft qiymətləri ehtimalları fonunda Azərbaycanda yaxın iki il ərzində milli valyuta olan manatın məzənnəsinin kəskin dəyişməyəcəyini proqnozlaşdırır. Belə ki, manatın ortaçəkili məzənnəsi 1.7001 səviyyəsində qala bilər.
Beynəlxalq reytinq agentliyi Azərbaycanın uzunmüddətli xarici və yerli valyutada reytinqi üzrə proqnozunu “neqativ”dən “stabil”ə yüksəldib. 
Reytinq isə “BB+” səviyyəsində təsdiq edilib. 



www.oxu.az
"
"Bir gecəyə 6,5 milyard dollar qazandıAmazonun qurucusu və əsas səhmdarə Ceff Bezos bir gecəyə 6,5 milyard dollar qazanıb.
Oxu.Az-ın məlumatına görə, buna səbəb onun şirkətinin səhmlərinin fevralın 1-də axşam sessiyasında 6,2 faiz qalxması olub.
Məlumata görə, onun aktivlərin ümumi məbləği 123 milyard dollar yüksəlib ki, bu da dünyanın ən valı adamlarının siyahısında ikinci yerdə olal Bill Qeytsin sərvətindən 30 milyard dollar çoxdur.
Bu il Bezos üçün son dərəcə uğurlu başlayıb. O, yalnız yanvar ayında 17,4 milyard dollar qazanıb.
Amazonun səhmləri son ayda 19 faiz yüksəlib.
Bezos yanvarda tarixin ən varlı adamı olub. Onun varidatı 105 milyard dollar çoxalıb. 
Bezos Amazonu 1994-cü ildə yaradıb, 2016-cı ildə şirkətin dövriyyəsi 136 milyard dollar təşkil edib.
A.M.
www.oxu.az
"
"Dekabr ayında əhalinin əmanətləri artıbMaliyyə Bazarlarına Nəzarət Palatası 2017-ci ilin dekabr ayı üzrə bank sektorunun icmal göstəricilərini açıqlayıb.
Qurumdan Oxu.Az-a verilən məlumata görə, 31 dekabr 2017-ci il tarixinə Azərbaycanda fəaliyyət göstərən bankların cəmi aktivləri 27,921.0 mln. manat, cəmi öhdəlikləri isə 24,211.8 mln. manat təşkil edib. Sektorun balans kapitalı 3,709.2 mln. manat, əhalinin əmanətləri isə 7,542.5 mln. manat olub. Dekabr ayında əhalinin əmanətləri 2.7% və ya 195.9 mln. manat artıb.
Fəaliyyət göstərən 30 bankın filiallarının sayı 509, şöbələrinin sayı 142, ATM-lərin sayı 2,431 olub. Bütövlükdə, bank sektorunun işçi heyəti 16,171 nəfər təşkil edib. Dekabr ayında  sektorda filial  və  ATM  sayının azalması əsasən “Dəmir Bank” ASC-nin lisenziyasının geri çağırılması ilə bağlı olub. “Dəmir Bank” ASC nəzərə alınmadan dekabr ayında sektorda işçi sayı 63 nəfər artıb.
31 dekabr 2017-ci il tarixinə bank sektorunun əsas göstəriciləri bank sektorunun icmal göstəricilərində öz əksini tapıb.
A.M.
www.oxu.az
"
"Bazar ertəsinə olan valyuta məzənnələri açıqlanıbAzərbaycan Mərkəzi Bankı (AMB) fevralın 5-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"Amerikalılar Cocuq Mərcanlıda yem emalı müəssisəsi açdılar – FOTOCəbrayıl rayonunun Cocuq Mərcanlı kəndində yem emalı müəssisəsi fəaliyyətə başlayıb.
İqtisadiyyat Nazirliyindən Oxu.Az-a verilən məlumata görə, bununla bağlı nazirliyin təşkilatçılığı ilə keçirilmiş tədbirdə nazir müavini Sahib Məmmədov Azərbaycan Prezidentinin rəhbərliyi ilə ölkədə qeyri-neft sektorunun inkişafı, iqtisadiyyatın şaxələndirilməsi, regionların tarazlı və davamlı inkişafı sahəsində həyata keçirilən tədbirlər barədə məlumat verib.
O, biznes mühitinin davamlı olaraq yaxşılaşdırılması və sahibkarlığın inkişafının uğurlu iqtisadi siyasətin prioritet istiqamətlərindən olduğunu vurğulayıb.
Qeyd edilib ki, dövlət başçısının yeni həyat bəxş etdiyi və “Böyük Qayıdış”ın rəmzinə çevrilən Cəbrayıl rayonunun Cocuq Mərcanlı kəndində icma əsaslı biznesyönümlü layihələrin icrası, o cümlədən yem emalı müəssisəsinin istifadəyə verilməsi Cocuq Mərcanlıın sosial-iqtisadi inkişafında və məşğulluğun təmin olunmasında əhəmiyyətli addımdır.
Cəbrayıl Rayon İcra Hakimiyyətinin başçısı Kamal Həsənov Cocuq Mərcanlıda həyata keçirilən işlər barədə məlumat verib və yem emalı müəssisəsinin istifadəyə verilməsinin kənd sakinlərinin heyvandarlıq və bitkiçilik sahəsində fəaliyyətinin genişlənməsinə şərait yaradacağını diqqətə çatdırıb.
Tədbirdə çıxış edən Cocuq Mərcanlı sakinləri göstərilən böyük diqqət və qayğıya görə dövlət başçısına minnətdarlıqlarını bildiriblər.
Azərbaycan Hökuməti və ABŞ-ın Beynəlxalq İnkişaf Agentliyi tərəfindən birgə maliyyələşdirilən “Sosial-iqtisadi inkişaf fəaliyyəti” layihəsi (SEDA) çərçivəsində tikilmiş yem emalı müəssisəsində yem emalı üçün istehsal sahəsi və anbar inşa olunub. Müəssisədə hər birinin gücü saatda iki ton olan toxum təmizləyən, yem üyüdən, ot doğrayan avadanlıqlar quraşdırılıb, yeni iş yerləri açılıb.








E.Ə.
www.oxu.az
"
"Neft Fondunun satdığı dolların həcmi məlum olduAzərbaycan Respublikası Dövlət Neft Fondunun (SOFAZ) ötən ay satdığı valyutanın həcmi açıqlanıb.
Fonddan Oxu.Az-a verilən məlumata görə, SOFAZ tərəfindən 2018-ci ilin yanvar ayı ərzində 299,1 milyon ABŞ dolları məbləğində vəsait satılıb.
www.oxu.az
"
"“AzeriLight” bahalaşdıAzərbaycan neftinin qiyməti bahalaşıb.
Oxu.Az xəbər verir ki, “AzeriLight” markalı neftin 1 barelinin qiyməti 0,57 dollar və yaxud 0,81% artaraq 70,90 dollar olub.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
www.oxu.az
"
"Mərkəzi Bank bu günə olan valyuta məzənnələrini açıqlayıbAzərbaycan Mərkəzi Bankı 2 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 2-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,1238 manat olub.
1 türk lirəsi 0,4542 manat, 1 rus rublu 0,0303 manat, 1 İran rialı 0,0038 manat, 1 gürcü larisi isə 0,6859 manatdır.
E.Ə.
www.oxu.az
"
"Neft bahalaşıbDünya birjalarında neft bahalaşıb.
Oxu.Az xəbər verir ki, fevralın 2-də Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,28 dollar və ya 0,43% artaraq 66,08 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,16 dollar və ya 0,23% bahalaşaraq 69,81 dollar təşkil edib.
E.Ə.
www.oxu.az
"
"Peşə məktəblərində çalışan müəllimlərin maaşları müəyyənləşdiMüəllimlərinin bilik və bacarıqlarının diaqnostik qiymətləndirilməsi aparılmış dövlət ilk peşə-ixtisas təhsili müəssisələrinin direktorlarının aylıq vəzifə maaşı 500 manat, direktorun müavinlərinin, baş mühasiblərinin aylıq vəzifə maaşı 450 manat və dərs hissə müdirlərinin aylıq vəzifə maaşı 400 manat müəyyən edilib.
Oxu.Az-ın məlumatına görə, bu, Nazirlər Kabinetinin “Bilik və bacarıqlarının diaqnostik qiymətləndirilməsi aparılmış dövlət ilk peşə-ixtisas təhsili müəssisələrində idarəetmə, təhsil və təlim fəaliyyəti ilə məşğul olan işçilərin aylıq vəzifə maaşları sxeminin və məbləğlərinin təsdiq edilməsi haqqında” qərarında əksini tapıb.
Qərara əsasən Təhsil Nazirliyi iki ay müddətində dövlət ilk peşə- ixtisas təhsili müəssisələrində nəticələrə əsaslanan maliyyələşmə sisteminin yaradılması üçün meyarları Əmək və Əhalinin Sosial Müdafiəsi Nazirliyi, İqtisadiyyat Nazirliyi və Maliyyə Nazirliyi ilə razılaşdırmaqla müəyyən etsin.
Qərar  2018-ci il yanvarın 1-dən qüvvəyə minir.
A.M.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) fevralın 2-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
www.oxu.az
"
"“Ani ödənişlər sistemi”nə start verildiAzərbaycan Mərkəzi Bankı (AMB) ölkənin milli ödəniş sistemi infrastrukturunun təkmilləşdirilməsi, istifadə effektivliyinin yüksəldilməsi və iqtisadiyyatda nağdsız ödənişlərin çəkisinin artırılması istiqamətində tədbirlərini davam etdirir.
AMB-dən Oxu.Az-a verilən məlumata görə, Azərbaycan Respublikası prezidentinin 2016-cı il 6 dekabr tarixli fərmanı ilə təsdiq edilmiş “Azərbaycan Respublikasında telekommunikasiya və informasiya texnologiyalarının inkişafına dair Strateji Yol Xəritəsi”ndə rəqəmsal ödənişlərin genişləndirilməsi istiqamətində hədəflər müəyyənləşdirilib və bu hədəflər üzrə Azərbaycan Respublikasının Mərkəzi Bankı əsas icraçı təyin edilib.
“Verilmiş tapşırığın icrası məqsədilə həyata keçirilməsinə qərar verilmiş əsas tədbirlərdən biri də ölkədə “Ani ödənişlər sistemi”nin yaradılmasıdır. Bu istiqamətdə beynəlxalq təcrübənin araşdırılması göstərir ki, hazırda dünyanın qabaqcıl ölkələrində ödənişlərin 24/7/365 rejimində həyata keçirilməsi üçün “Instant Payment System” və ya “Fast Payment System” adları altında hesablaşma əməliyyatlarının vəsaiti ödəyənlə, vəsaiti alan arasında 5-10 saniyə ərzində tam başa çatdırılmasını təmin edən ani ödəniş sistemləri fəaliyyət göstərməkdədir. 
Belə ki, bir çox ölkələrdə (məsələn, İngiltərə, Danimarka, Finlandiya, Norveç, İsveç, İsveçrə, Polşa, Cənubi Koreya, Hindistan, Sinqapur və s.) artıq bu tipli sistemlər real rejimdə tətbiq edilib, digər ölkələrdə isə tətbiqi üzrə hazırlıq işləri aparılır. 
Qeyd olunan Strateji Yol Xəritəsi ilə müəyyənləşdirilmiş hədəflərə nail olunması məqsədilə Mərkəzi Bankda müvafiq beynəlxalq təcrübə və yerli şərait nəzərə alınmaqla “Ani ödənişlər sistemi”nin yaradılması üzrə ilkin araşdırmalar aparılıb və mövcud ödəniş ekosisteminə inteqrasiyası baxımından tələblər müəyyənləşdirilib. Bu məqsədlə 1 fevral 2018-ci il tarixində Azərbaycan Banklar Assosiasiyasında müəyyənləşdirilmiş tələblərin bankların rəhbər işçiləri tərəfindən geniş müzakirəsi təşkil edilib, onların rəy və təklifləri dinlənilib. Görüşdən sonra bu istiqamətdə işlərin sürətlə davam etdirilməsi qərara alınıb”, - deyə məlumatda vurğulanıb.
E.Ə.
www.oxu.az
"
"Açıq məkanda icazəsiz reklam dəyişdirənlər cərimələnəcəklərParlamentin bu gün keçirilən iclasında İnzibati Xətalar Məcəlləsinə yeni maddənin əlavə olunması müzakirə olunub.
Oxu.Az məlumat verir ki, təklif edilən 395.0.7-ci maddəyə əsasən, “Müvafiq icra hakimiyyəti orqanının yaratdığı qurumun icazəsi alınmadan ölçülərindən asılı olmayaraq, açıq məkanda reklam qurğularının tikintisinə, quraşdırılmasına və onlara konstruktiv dəyişikliklərin edilməsinə” görə cərimələr müəyyənləşdirilir.
Buna görə fiziki şəxslər 300 manatdan 500 manata, vəzifəli şəxslər 1500 manatdan 2500 manata, hüquqi şəxslər isə 10000 manatdan 15000 manata qədər cərimələnəcəklər.
Layihə səsə qoyularaq qəbul edilib.
Kamil HƏMZƏOĞLU
www.oxu.az
"
"Sosial sığorta ödəmələri nağdsız qaydada olacaq Azərbaycanda əməliyyat-axtarış, kəşfiyyat və əks-kəşfiyyat fəaliyyətinin subyektlərinə sosial sığorta ödəmələri nağdsız qaydada veriləcək.
Oxu.Az məlumat verir ki,  parlamentin yaz sessiyasının ilk plenar iclasında bununla əlaqədar “Sosial sığorta haqqında” qanunun 17-ci (Sosial sığorta ödəmələrinin verilməsi) maddəsinə əlavə müzakirəyə çıxarılıb. 
Bu əlavəyə əsasən sosial sığorta ilə bağlı əməliyyat-axtarış, kəşfiyyat və əks-kəşfiyyat fəaliyyətinin subyektlərinə ödəmələr ""Nağdsız hesablaşmalar haqqında"" qanuna uyğun olaraq veriləcək.
Layihə sonra səsə qoyularaq qəbul olunub. 
Kamil HƏMZƏOĞLU
www.oxu.az
"
"Deputat: Problemli kreditlərin həcmi iki milyardı ötübProblemli kreditlər məsələsi artıq təhlükəli həddi keçib.
Oxu.Az xəbər verir ki, bunu deputat Əli Məsimli parlamentin bu gün keçirilən iclasında səsləndirib.
O bildirib ki, artıq problemli kreditlərin həddi iki milyardı keçib:
“Bu da ümumi portfelin 15 faizidir. Bu, artıq təhlükəli həddi keçmədir. Ona görə də parlament olaraq bu məsələyə ciddi yanaşmalı və problemli kreditlərin restrukturizasiyası ilə bağlı qanun qəbul etməliyik”.
Kamil Həmzəoğlu
www.oxu. az
"
"Bugünkü valyuta hərracının nəticəsi açıqlandıBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
E.Ə.
www.oxu.az
"
"Bu gündən “Dəmirbank” əmanətçilərinə kompensasiya veriləcəkBu gündən lisenziyası ləğv olunan “Dəmirbank” ASC-də qorunan əmanətlər üzrə kompensasiyaların verilməsinə başlanacaq.
Oxu.Az xəbər verir ki, Əmanətlərin Sığortalanması Fondunun Himayəçilik Şurasının qərarına əsasən, “Dəmirbank” ASC-də qorunan əmanətlərin kompensasiyalarının verilməsi üçün agent-bank qismində “Kapitalbank” ASC seçilib.
Kompensasiyalar “Kapitalbank” ASC-nin filial şəbəkəsi vasitəsilə veriləcək.
Qeyd edək ki, 2 mart 2016-cı il tarixdə qüvvəyə minən “Əmanətlərin tam sığortalanması haqqında” Azərbaycan Respublikasının Qanununun 3-cü maddəsinə əsasən, Əmanətlərin Sığortalanması Fondunun Himayəçilik Şurası tərəfindən əmanətlər üzrə müəyyən edilmiş və 2 mart 2016-cı il tarixdən qorunan əmanətlər üçün tətbiq edilən maksimal illik faiz dərəcəsi - milli valyuta üzrə 15%, xarici valyuta üzrə 3% həddində olan Fondun iştirakçı banklardakı bütün qorunan əmanətlər məbləğindən asılı olmayaraq, 3 (üç) il müddətində tam sığortalanır.  
Xatırladaq ki, Maliyyə Bazarlarına Nəzarət Palatasının Direktorlar Şurasının 22 dekabr 2017-cı il tarixli, 49/1 saylı qərarı ilə “Dəmirbank” ASC-yə bank fəaliyyəti üçün verilmiş lisenziya 23 dekabr 2017-ci il tarixindən ləğv edilib. “Əmanətlərin sığortalanması haqqında” qanuna uyğun olaraq “Dəmirbank” ASC-də sığorta hadisəsi günü 22 dekabr 2017-ci il müəyyən edilib.
E.Ə.
www.oxu.az
"
"Qeydiyyata alınmayan pul nişanlarının ekspertizası aparılmayacaqBu gündən Mərkəzi Bank (AMB) qeydiyyata alınmayan pul nişanlarının ekspertizasını aparmayacaq.
Mərkəzi Bankdan Oxu.Az-a verilən məlumata görə, ölkədə nağd pul tədavülünün effektiv təşkili, dövriyyənin yüksək keyfiyyətli pul nişanları ilə təmin olunması və saxtalaşdırmaya qarşı mübarizənin gücləndirilməsi ilə əlaqədar banklara və poçt rabitəsinin milli operatoruna müvafiq tapşırıqlar verilib.
Belə ki, tədavüldə olan pulların keyfiyyətinin qorunması, pul nişanlarının saxtalaşdırılması hallarının qarşısının alınması məqsədilə banklar tərəfindən istismar olunan nağd pul avadanlıqlarının, o cümlədən bankomatların (cash-in), pulsayan maşınların, emal sistemlərinin və nağd ödəniş terminallarının milli pul nişanlarının mühafizə elementlərinə və yararlılıq səviyyəsinə uyğun tam testləşdirilməsi tələb olunub.
AMB-dən bildirilib ki, banklara pul nişanlarının emalına qarşı tələbləri gücləndirmək, müvafiq tələblərə və keyfiyyət parametrlərinə cavab verən pulları təkrar tədavülə buraxmaq tapşırılıb. Müvafiq tələblərə uyğun emal sistemlərinə malik olmayan banklardan yalnız Mərkəzi Bank tərəfindən formalaşdırılmış pul nişanlarının dövriyyəyə buraxılması tələb edilib.
“Mərkəzi Bank tərəfindən tam avtomatlaşmış Nağd pulun İdarəetmə İnformasiya Sisteminin tətbiqi ilə əlaqədar 01 fevral 2018-ci il tarixindən etibarən ekspertizanın aparılması məqsədilə Mərkəzi Banka göndərilən pul nişanlarının bu sistemin Veb-portal modulunda şübhəli pul kimi qeydə alındıqdan sonra inkassator vasitəsilə (müvafiq pul nişanını təqdim edən şəxsin imzalanmış ərizəsinin bir nüsxəsi əlavə edilməklə) təqdim edilməsi tələb edilib”, - deyə məlumatda vurğulanıb.
www.oxu.az
"
"Manatın bu günə olan məzənnələri açıqlandıAzərbaycan Mərkəzi Bankı 1 fevral tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, fevralın 1-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,1116 manat olub.
1 türk lirəsi 0,4528 manat, 1 rus rublu 0,0303 manat, 1 İran rialı 0,0038 manat, 1 gürcü larisi isə 0,6811 manatdır.
E.Ə.
www.oxu.az
"
"Neft bahalaşıbBu gün dünya birjalarında neft bahalaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,13 dollar və ya 0,20% artaraq 64,86 dollar təşkil olub.
ICE London qitələrarası birjasında Brent markalı neftin 1 barelinin dəyəri isə 0,15 dollar və ya 0,22% bahalaşaraq 69,04 dollar təşkil edib.
E.Ə.
www.oxu.az
"
"FED-in qərarından sonra dollar bahalaşırDolların məzənnəsi ABŞ-ın Federal Ehtiyat Sisteminin (FED) baza faiz dərəcəsini cari səviyyədə saxlamaq barədə qərarından sonra artmağa başlayıb.
Oxu.Az investing.com-a istinadən xəbər verir ki, bu, hərracların nəticələrində məlum olub.
Bakı vaxtı ilə 23.47-yə olan vəziyyətə görə, avronun dollara qarşı məzənnəsi əvvəlki 1,2403 dollar səviyyəsindən 1,2390 dollara düşüb.
FED yanvar iclasının yekununda baza faiz dərəcəsini 1,25-1,5% səviyyəsində saxlayıb.
A.M.
www.oxu.az
"
"ABŞ-dan dollarla bağlı xəbərABŞ-ın Federal Ehtiyatlar Sisteminin (FED) Açıq Bazar Əməliyyatları üzrə Komitəsinin (FOMC) iclası yekunlaşıb.
Oxu.Az xəbər verir ki, FED uçot dərəcəsini 1,25-1,5% səviyyəsində saxlayıb.
Qeyd edək ki, sonuncu dəfə FED dekabrın 13-də  uçot dərəcəsini 0,75-1%-dən  1-1,25%- dək artırıb.
Federal Ehtiyatlar Sistemi uçot dərəcəsinin tədricən artırılması siyasətinə 2015-ci ilin dekabrından başlayıb. Bundan əvvəl sonuncu dəfə uçot dərəcəsi 2006-ci ilin iyununda artırılıb. 2007-2008-ci illərdə FED tədricən uçot dərəcəsini minimal (0-0,25%) həddədək aşağı salıb.
A.M.
www.oxu.az
"
"Dünya Bankı qlobal sərvətin həcmini açıqladı – Siyahıda Azərbaycan da var Dünya Bankı “Ölkələrin Dəyişən Sərvəti-2018” hesabatını açıqlayıb. Hesabata görə, 2014-cü ildə qlobal sərvət 66 faiz artaraq 1 katrilyon 124 trilyon dollara yüksəlib. Bununla belə, sərvət bölgüsündə ciddi bərabərsizlik olduğu bildirilir.
Oxu.Az xəbər verir ki, Dünya Bankı 1995-2014-ci illər üzrə yatırılan təbii sərmayələri (meşələr və mədənlər), insan kapitalı (bir insanın ömür boyu əldə etdiyi qazanc), istehsal sərmayəsi (binalar) və xalis xarici aktivləri nəzərə alaraq 141 ölkənin sərvətini araşdırıb. 
Məlum olub ki, son 20 ildə qlobal sərvət artsada, 20-dən çox ölkədə adambaşına düşən gəlirlər azalıb və ya eyni səviyyədə qalıb.
Beləliklə, qlobal sərvət 2014-cü ildə sabit qiymətlərlə 66 faiz artaraq 690 trilyon dollardan 1 katrilyon 143 trilyona yüksəlib. 
Yüksək gəlirli OECD ölkələrində adam başına düşən sərvət aşağı gəlirli ölkələrə görə 52 qat daha yüksəkdir.
Qadınlar ömür boyu az qazandıqları üçün onların sahib olduqları maliyyə vəsaitləri qlobal sərvətin 40 faizindən azını təşkil edib.
Adambaşına düşən sərvətin həcminə görə Norveç birincidir - 1 milyard 671 min 756 dollar, İsveçrədə bu rəqəm 1 milyard 466 min 757 dollar, Lüksemburqda 1 milyard 288 min 607 dollardır. 
Hesabata əsasən, 2014-cü ildə Azərbaycanda adambaşına 85 341 dollar dəyərində sərvət düşüb. 
L.Ə.
www.oxu.az
"
"Bitkoində son beş ilin ən böyük çöküşü Bitkoin 2013-cü ilin yanvar ayından sonra ən böyük düşüşünü yaşayıb. 
Oxu.Az xəbər verir ki,  “Facebook”un virtual valyutalarla bağlı reklamları qadağan etməsi bitkoinin bu ay 31 faiz ucuzlaşmasına  gətirib-çıxarıb. 
Bitkoinlə yanaşı, rəqibləri Ethereum və Ripple də dəyər itirib. Hazırda bitkoin 9 837 dollar təşkil edir. 
L.Ə.
www.oxu.az
"
"Azərbaycanın ən iri bankı avropalılara satılırAvropa Yenidənqurma və İnkişaf Bankı (AYİB) ""Azərbaycan Beynəlxalq Bankı""nda olan dövlət payının alınması ilə bağlı Azərbaycan hökuməti ilə danışıqlar aparır.
Oxu.Az xəbər veririk, bu barədə Trend.az AYİB baş ofisinə istinadən məlumat yayıb.
“Azərbaycan hökuməti ilə aparılan danışıqlarda, AYİB-in ""Azərbaycan Beynəlxalq Bankı""nın özəlləşdirilməsi prosesində iştirakı məsələsi müzakirə mövzusudur. Anlamaq lazımdır ki, bu, baxılması, təsdiqlənməsi və gerçəkləşdirilməsi  müəyyən vaxt tələb edən kifayət qədər iddialı bir layihədir”, - deyə agentliyin mənbəsi bildirib.
Bundan əvvəl AYİB prezidenti Suma Çakrabarti AYİB-nin ""Azərbaycan Beynəlxalq Bankı""nın restrukturizasiyası və profilinin dəyişdirilməsinə yardım etməyə böyük məmnuniyyətlə  hazır olduğunu bildirmişdi.
Onun sözlərinə görə, ABB korporativ idarəetmə sistemində islahatlar aparılsa, AYİB    ""Azərbaycan Beynəlxalq Bankı""nın səhmdarına çevrilməsinin mümkünlüyünü nəzərdən keçirəcək.  
Xatırladaq ki, bir həftə əvvəl ""Beynəlxalq Bank"" xarici kreditorlar qarşısında götürdüyü borc öhdəliklərinin restrukturizasiyası müddətinin uzadılması ilə bağlı məhkəməyə müraciət edib. Bank ona əlavə 180 gün möhlət verilməsini istəyib.
www.oxu.az
"
"Pərviz Şahbazovdan yeni təyinatSamir Əli Hüseyn oğlu  Axundov Azərbaycan Respublikası Energetika Nazirliyinin tabeliyində “Enerji Məsələlərini Tənzimləmə Agentliyi” publik hüquqi şəxsin İdarə Heyətinin sədri təyin edilib.
Bu haqda adıçəkilən nazirlikdən Oxu.Az-a məlumat verilib.
Məlumatda qeyd olunur ki,  energetika naziri Pərviz Şahbazov 30 yanvar 2018-ci il tarixində bu təyinat barədə əmr imzalayıb.
Qeyd edək ki, S. Axundov 1993-cü ildə Azərbaycan Texniki Universitetini bitirib. 1993-1998-ci illərdə “İnformatika” elmi-istehsalat birliyində mühəndis və “Simko” Ticarət və Sənaye ASC-nin Energetika departamentində çalışıb. 1998-2018-ci illərdə “Siemens AG”nin Azərbaycan nümayəndəliyinin enerji istehsalı və ötürülməsi departamentinin, daha sonra Nümayəndəliyin,  ”Siemens AG"" Avstriyanın Azərbaycandakı Nümayəndəliyinin, ”Siemens AG” Almaniyanın Azərbaycandakı filialının rəhbəri olub. “Alman- Azərbaycan” Biznes Assosiasiyasının sədri, ”Alman-Azərbaycan” Ticarət Palatasının İdarə Heyətinin sədri kimi də fəaliyyət göstərib.  Samir Axundov energetika üzrə fəlsəfə doktorudur.
Xatırladaq ki, Enerji Məsələlərini Tənzimləmə Agentliyi Azərbaycan Respublikası Prezidentinin 2017-ci il 22 dekabr tarixli 1750 nömrəli Fərmanı ilə yaradılıb.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) fevralın 1-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Ələt Azad İqtisadi Zonasında beynəlxalq standartlar tətbiq ediləcək “Ələt azad iqtisadi zonası haqqında” qanun layihəsinin detalları məlum olub.
Oxu.Az xəbər verir ki, beş fəsil, 30 maddədən ibarət qanun layihəsində Ələt iqtisadi zonasının səlahiyyətli qurumunun səlahiyyətləri, bu qurumun maliyyə mənbələri, developerin (Azad Zona səlahiyyətli qurumu tərəfindən Azad Zonanın fəaliyyət və inkişaf məqsədləri üçün təsis olunan Azad Zona inzibati müəssisəsi) hüquq və vəzifələri, developerin maliyyələşdirilməsi yolları, Azad Zona hüquqi şəxslərinin fəaliyyəti, lisenziyalaşdırma və icazə qaydaları, Azad Zonada vergi tənzimlənməsi, gömrük işinin təşkili, sərhəd rejimi və sair məsələlərlə bağlı hüquq və vəzifələr öz əksini tapıb.
Qanun layihəsində müvafiq icra hakimiyyəti orqanı tərəfindən Azad Zona səlahiyyətli qurumunun yaradılması təklif olunur. Səlahiyyətli qurum Azad Zona rezidentlərinin, hüquqi şəxslərinin və inzibati müəssisələrinin fəaliyyətini tənzimləyəcək və nəzarəti həyata keçirəcək. Bundan başqa, səlahiyyətli qurum Azad Zona ərazisi, burada yerləşən əmlak və aktivlər, eləcə də, strateji məqsədlərlə bağlı hər hansı digər məsələləri tənzimləyəcək və bu işlərə nəzarət edəcək.
Səlahiyyətli qurum Azad Zona üçün qabaqcıl beynəlxalq təcrübəyə və standartlara əsasən daxili qaydalar hazırlayacaq. Həmçinin, səlahiyyətli qurum beynəlxalq standartlara uyğun idarəetmə sistemini formalaşdırmaq məqsədilə Azad Zona inzibati müəssisələrini yaratmaq, maliyyələşdirmək, səlahiyyətləndirmək və yoxlamaq hüququna malik olacaq.
Səlahiyyətli qurum tətbiq olunan rüsumlar və digər ödənişlərdən, developerlərdən və Azad Zona səlahiyyətli qurumuna məxsus digər hüquqi şəxslərdən alınan dividendlərdən, dövlət tərəfindən təmin olunan hər hansı digər mənbələrdən gəlir əldə edəcək.  
L.Ə.
www.oxu.az
"
"Beynəlxalq Enerji Agentliyi: Neft bazarında kəsir olacaq Beynəlxalq Enerji Agentliyi neft bazarında tələb ötənilkindən də aşağı olacaq. 
Oxu.Az xəbər verir ki, belə bir bəyanatla agentliyin Neft Bazarları Sektoru Departamentinin rəhbəri Neyl Atkinson Küveytdə keçirdiyi mətbuat konfransında çıxış edib. 
ABŞ-da neft istehsalının gündəlik bir milyon barel artacağını deyən N.Atkinson bildirib ki, OPEC xarici neft istehsalı gündəlik 1,7 milyon barel artacaq. O, ilk rübdə neft bazarında təklifin tələbi üstələyəcəyini, ilin qalan hissəsində isə bazarda kiçik həcmdə kəsir olacağını bildirib.
L.Ə.
www.oxu.az
"
"Kənd Təsərrüfatı və Vergilər nazirliklərinin fəaliyyəti yoxlanılıbHesablama Palatasının Kollegiya İclasının növbəti toplantısı keçirilib.
Oxu.Az xəbər verir ki, iclasda Kənd Təsərrüfatı Nazirliyi yanında Dövlət  Baytarlıq Nəzarəti Xidmətinə dövlət büdcəsindən ayrılan vəsaitlərin və Xidmət tərəfindən büdcədənkənar vəsaitlərin proqnozlaşdırılması və istifadəsinə, eləcə də, Vergilər Nazirliyinin 13 saylı Ərazi Vergilər İdarəsində vergi qanunvericiliyinə riayət edilməsi vəziyyətinə dair auditin nəticələri müzakirə edilib. 
Audit tədbirlərinin nəticələri barədə məlumatların Milli Məclisə təqdim olunmasına qərar verilib. 
L.Ə.
www.oxu.az
"
"Dollar indeksi 1987-ci ildən bəri ilk düşüşünü yaşayır Dollar indeksi 3 faiz nisbətində düşərək 1987-ci ildən indiyədək ən gərgin yanvar ayını keçirir. 
Oxu.Az xarici mətbuata istinadən xəbər verir ki, dollar indeksi 2017-ci ildə 11 faiz nisbətində geriləyib. 
Qeyd edək ki, Federal Rezers Sistemi bu gün faiz qərarını açıqlayacaq. Faizlərin artımı ilə bağlı gözləntilər aşağıdır. Analitiklər mart ayından başlayaraq FES-in faiz artımlarına gedəcəyini, faizlərin 3 faizə çatdırılacağını irəli sürürlər. 
L.Ə.
www.oxu.az
"
"Nazir: Prezidentin tənqidindən nəticə çıxaracağıq“Dövlət başçısının “Yanardağ” qoruğu ilə bağlı müvafiq tapşırığına uyğun olaraq proses gedir, layihə mövcuddur”.
Oxu.Az-ın xəbərinə görə, bunu mədəniyyət və turizm naziri Əbülfəs Qarayev deyib.
Nazir deyib ki, məsələ ilə bağlı layihələndirmə əsasında işlər görüləcək: 
“Amma orada işlər bəzi yaşayış məsələlərinin həllindən sonra həyata keçiriləcək. Dövlət bu işlə məşğuldur. Cənab prezidentin bununla bağlı iradı tamamilə haqlıdır. Bu, çoxdan aktual olan bir məsələdir. Biz bu məsələyə çoxdan diqqət yetirməli idik. Prezidnetin tənqiddən nəticə çıxaracağıq”.
L.Ə.
www.oxu.az
"
"Əbülfəs Qarayev: Heç kimə güzəştə gedilməyəcəkHazırda “Turizm haqqında” yeni qanunun üzərində iş aparılır. Bu qanun Azərbaycan turizminin keyfiyyətinin və imicinin qorunması baxımından çox əhəmiyyətli olacaq. Heç kimə güzəştə gedilməyəcək”.  
Oxu.Az-ın məlumatına görə, bunu mədəniyyət və turizm naziri Əbülfəs Qarayev deyib.
O bildirib ki, əgər kimsə beşulduzlu otel əvəzinə ikiulduzlu otelin xidmətlərini göstərirsə, deməli, onlar barədə ölçülər götürüləcək: “Əgər turist şirkətləri dəllallıqla məşğuldurlarsa, insanları aldadırlarsa, o şirkətlər məsuliyyətə cəlb olunacaq. Mən bu qanunun qəbul olunmasını səbirsizliklə gözləyirəm”.
Nazir bildirib ki, turizm fəaliyyəti üzrə lisenziyalar ləğv olunan sonra bəzi dəllallar ortaya çıxıb. Həmin şəxslər insanları aldadırlar: “Yalandan qiymətlər verirlər, nəqliyyat təşkil edirlər. Son nəticədə Azərbaycan turizminin səviyyəsi enir. Nəticədə biz itiririk. Biz birləşib normal bir proqram üzərində öz potansialımızı ortaya qoya və bu məhsulu dünya miqyasına çıxara bilmirik. Bunu etsək, o dəllallar və yalançılar acı nəticələrlə üzləşəcəklər”.
 L.Ə.
www.oxu.az
"
"SOCAR Gürcüstana qaz ixracını artıracaqGürcüstan 2018-ci ildə Azərbaycandan təbii qaz idxalını 2,679 milyard kubmetrə çatdırmağı planlaşdırır.
Oxu.Az xəbər verir ki, bu barədə Trend-ə “SOCAR Energy Georgia” (SOCAR-ın Gürcüstandakı törəmə şirkəti) rəhbəri Mahir Məmmədov açıqlama verib.
O bildirib ki, 2017-ci ildə Azərbaycandan Gürcüstana 2.2 milyard kubmetr təbii qaz ixrac olunub.
“Azərbaycan qazı Gürcüstana iki boru xətti ilə nəql olunur: Cənubi Qafqaz və Bakı-Qazıməmməd-Qazax qaz kəmərləri ilə. Gürcüstanın 2018-ci ilə olan təbii qaz balansında Rusiya mənşəli qaz yoxdur, bu həcmlər Azərbaycanın təbii qazı ilə əvəzlənəcək.
Gürcüstan qaz nəqli şirkəti və “Qazprom” Rusiya qazının Gürcüstan ərazisinə tranziti ilə bağlı hesablaşma şərtlərini dəyişdiyindən 2018-ci ildən etibarən “Qazprom” öz qazının Gürcüstan ərazisindən nəql olunmasına görə elə qazla hesablaşmayacaq, “Qazprom” artıq tranzit xidmətlərinə görə ödəniş etməli olacaq.
Nəticə etibarilə, Gürcüstanın 2018-ci ilə olan təsdiq olunmuş qaz balansında Rusiya mənşəli qaz mövcud deyil. Bu həcmlərin yerini  Azərbaycandan idxal olunan  təbii qaz dolduracaq. Faktiki qaz istehlakı hava şəraiti və elektrik enerjisi stansiyalarının iş rejimindən asılı olaraq dəyişə bilər”, – deyə şirkət rəhbəri bildirib.
Qeyd edək ki, Gürcüstanın 2018-ci ilə olan təbii qaz balansına əsasən, 2018-ci ildə qaz tələbatı  2,689 milyardan kubmetrdən çox olacaq. 2,679 milyard kubmetr qazı (ümumi həcmin 99.65 faizi) Gürcüstan Azərbaycandan almağı planlaşdırır; 1,866 milyard kubmetr SOCAR-dan və 813 milyon kubmetr qaz isə “Şahdəniz” yatağının işlənilməsi müqaviləsi çərçivəsində hasilatdan əldə olunacaq.
Yerdə qalan hissə yerli hasilatın payına düşəcək (9,41 milyon kubmetr).
SOCAR şirkəti Azərbaycan yataqlarından hasil olan təbii qazı xarici şirkətlərin vasitəçiliyi olmadan, öz vəsaitləri hesabına Gürcüstana ixrac edir. Bundan başqa, Gürcüstan hər il Azərbaycandan SOCAR və digər xarici şirkətlərin birgə iştirakı ilə “Şahdəniz” yatağından hasil olunan qaz əldə edir.
SOCAR 2016-cı ildə Gürcüstana 1,32 milyard kubmetr qaz ixrac edib.
www.oxu.az
"
"Beş istilik şirkəti ləğv olundu İstilik xidməti göstərən beş şirkət ləğv olunduğunu elan edib.
Oxu.Az “Vergilər” qəzetinə istinadən xəbər verir ki, bunlar “Mehdiabad İstilik 2014”, “Çaylı İstilik 2014”, “Masazır İstilik 2014”, “Məhəmmədi İstilik 2014” və “Fatmayı İstilik 2014” MMC-lərdir.
Kreditorlar tələblərini iki ay ərzində Abşeron rayonu, Xırdalan şəhəri, H.Əliyev prospekti (Xırdalan), ev 257 ünvanına bildirə bilərlər.
L.Ə.
www.oxu.az
"
"Azərbaycan nefti 70 dollara düşdü Azərbaycan nefti ucuzlaşmaqda davam edir.
Oxu.Az xəbər verir ki, “AzeriLight” markalı neftin 1 barelinin dəyəri 0,51 dollar və ya 0,72% azalaraq 70,30 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
L.Ə.
www.oxu.az
"
"Vergi borcuna görə sahibkarın iki əmlakı satışa çıxarıldı Vergilər Nazirliyi vergi borcuna görə Bakı şəhərində vergi ödəyicisinə məxsus iki əmlakı hərraca çıxarıb.
Oxu.Az “Vergilər” qəzetinə istinadla bildirir ki, vergi ödəyicisi “Sabunçu Sənaye İstehsal” ASC-yə məxsus Bakı şəhəri, Suraxanı rayonu, Bakıxanov ŞTQ, Bəşir Bünyadov küçəsi, ev 11 ünvanında yerləşən iki inzibati binaya 183,767 min manat və 337,089 min manat qiymət qoyulub.
Binaların ilkin hərrac qiyməti 183,767 min manat və 337,089 min manat məbləğində dəyərləndirilib. Hərracda iştirak etmək istəyənlər əmlaklara görə müvafiq olaraq 9188,35 manat və 16854,45 manat beh verməlidir.
L.Ə.
www.oxu.az
"
"Avro manata nisbətdə gücləndi Azərbaycan Mərkəzi Bankı 31 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1.7001 manat olub, Avro/manat məzənnəsi 2.1116 manat təşkil edib.
1 türk lirəsi 0.4504 manat, 1 rus rublu 0.0302 manat, 1 İran rialı 0.0038 manat, 1 gürcü larisi isə 0.6800 manat olub.
L.Ə.
www.oxu.az
"
"Neft ucuzlaşdı, qızıl bahalaşdı Dünya birjalarında neft ucuzlaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,55 dollar və ya 0,95% azalaraq 63,95 dollar təşkil edib.
Brent markalı neftin 1 barelinin dəyəri isə 0,53 dollar və ya 0,77% ucuzlaşaraq 68,48 dollar olub.
COMEX-də sonuncu hərraclarda qızılın unsiyasının qiyməti 4,40 dollar bahalaşaraq 1 344,40 dollara satılıb.
L.Ə.
www.oxu.az
"
"“Meliorasiya və Su Təsərrüfatı” ASC-yə ayrılan vəsaitlər düzgün istifadə edilməyib  2015-ci ildə təhvil verilən quyuların 65,2%-i, 2016-cı ildə isə 61,9%-i layihə gücündən aşağı olmaqla, az torpaq sahəsinin suvarılmasını təmin edəcək.
Oxu.Az xəbər verir ki, bu barədə dövlət büdcəsindən subartezian quyularının layihələndirilməsi və tikintisi üçün “Azərbaycan Meliorasiya və Su Təsərrüfatı” ASC-yə ayrılan vəsaitlərin istifadəsinə dair Hesablama Palatasının apardığı auditin nəticələrində qeyd edilib. 
Bildirilir ki, yeni subartezian və artezian quyularının bir qismi yaşıllıq sahələrinin suvarılmasına və istehsal obyektlərinə, parkların su təminatına, suvarma üçün infrastruktur olmadığı, həmçinin əkin sahəsi və yaşayış olmayan sahələrdə, otlaq sahələrində, öz təzyiqi ilə çıxan su mənbələrində, balıqartırma məntəqələri və fermaların su təminatı üçün onların yaxınlığında, su mənbəyinə malik olan mexaniki suvarma kanallarının və digər fəaliyyətdə olan quyuların yaxınlığında inşa olunub.
Yeni tikilmiş subartezian və artezian quyuları üzrə su nümunələrinin bakteroloji və kimyəvi analizləri barədə məlumat lövhələri quyulara vurulmayıb və suyun keyfiyyət göstəriciləri barədə əhali məlumatlandırılmayıb.
Hesablama Palatasının Kollegiyası “Azərbaycan Meliorasiya və Su Təsərrüfatı” ASC tərəfindən yol verilmiş nöqsanların əsasən audit dövründə aradan qaldırıldığı nəzərə almaqla, müəyyən edilən digər nöqsanların qısa müddət ərzində aradan qaldırılması məqsədilə nəzərdə tutulmuş qaydada tədbirlərin görülməsi barədə qərar qəbul edib və  həyata keçirilmiş tədbirlər barədə Hesablama Palatasına məlumat verilməsi  məqsədilə Qərarın surəti “Azərbaycan Meliorasiya və Su Təsərrüfatı” ASC-yə göndərilib.
L.Ə.
www.oxu.az
"
"Bulvar İdarəsinin əməkhaqqı ödənişində nöqsanlar aşkarlanıbHesablama Palatasının Kollegiyası müvafiq qanunvericiliyin tələblərinə uyğun olaraq 2016-2017-ci ilin I yarımilliyində Azərbaycan Respublikası Nazirlər Kabineti yanında Dənizkənarı Bulvar İdarəsinin və tabeliyində olan qurumların maliyyə-təsərrüfat fəaliyyəti ilə bağlı həyata keçirilən auditin nəticələri üzrə Hesabatı müzakirə edərək təsdiq edib.
Palatadan Oxu.Az-a verilən məlumata görə, audit tədbiri Azərbaycan Respublikasının Nazirlər Kabineti yanında Dənizkənarı Bulvar İdarəsi və strukturuna daxil olmayan tabeliyindəki büdcədən maliyyələşdirilən qurumlar olan Dövlət Bayrağı Muzeyi və Kommunal xidmət, təmir və dənizkənarı bulvar ərazisinin mühafizəsi müəssisəsi, eləcə də, təsərrüfathesablı təşkilatlar olan “Sahil Xidməti” MMC və “Dənizkənarı Milli Park” MMC-ni əhatə edib. Auditlə ümumilikdə 66454,5 min manat məbləğində vəsait əhatə olunub.
Müsabiqədənkənar işə götürülən işçilərə dövlət qulluğuna qəbul olunan, həmçinin dövlət qulluqçuları üçün nəzərdə tutulmuş təminatlar verilib, eyni zamanda, dövlət qulluqçularının kollektiv mükafatlandırılması zamanı staj müddəti başa çatmamış qulluqçuya (stajçıya) mükafat artıq ödənilib, işçilərə istifadə edilməmiş əmək məzuniyyətinə görə kompensasiya ödənişi zamanı, həmçinin məzuniyyət vaxtı üçün orta əməkhaqqının düzgün hesablanmaması səbəbindən artıq vəsait ödənilib.
Kommunal xidmət, təmir və dənizkənarı bulvar ərazisinin mühafizəsi müəssisəsi tərəfindən ştat cədvəlləri tərtib edilərkən qüvvədə olan normativ-hüquqi aktların tələblərinə riayət olunmayaraq, vəzifə maaşları yüksək müəyyənləşdirilib.
L.Ə.
www.oxu.az
"
"Neft Fonduna ilk  bonus ödənişi həyata keçirilib Dövlət Neft Fonduna (ARDNF) “Xəzər dənizinin Azərbaycan sektorunda Azəri, Çıraq yataqlarının və Günəşli yatağının dərinlikdə yerləşən hissəsinin birgə işlənməsi və hasilatın pay bölgüsü haqqında” Azərbaycan Respublikasının Dövlət Neft Şirkəti ilə xarici hasilat şirkətləri arasında imzalanmış yeni sazişə uyğun olaraq 450 milyon ABŞ dolları həcmində ilk  bonus ödənişi həyata keçirilib.  
Oxu.Az fonda istinadən xəbər verir ki, bu saziş çərçivəsində səkkiz il ərzində xarici sərmayəçilər tərəfindən ARDNF-ə ümumilikdə 3,6 mlrd. ABŞ dolları həcmində bonus ödənişi edilməsi nəzərdə tutulur.
“Azəri-Çıraq-Günəşli” layihəsinin iştirakçıları Azərbaycan (“ACG”) Limited, BP Eksploreyşn (Kaspian Si) Limited, Şevron Xəzər, Ltd., Ekson Azərbaycan Limited, İnpeks Sausvest Kaspian Si Ltd., İtoçu Oyl Eksploreyşn (Azərbaycan) İnk., ONGC Videş Limited, Statoyl Abşeron AS.və Türkiye Petrolleri A.O. şirkətləridir.
L.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) yanvarın 31-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Xalq Bank 2017: Bütün göstəricilər üzrə sabit artımASC “Xalq” Bankının 2017-ci ildə fəaliyyətinin nəticələrinə əsasən bankın əsas maliyyə göstəricilərində stabil artım müşahidə olunur. Belə ki, 2017-ci ilin sonuna aktivlərin həcmi ötən ilin sonu ilə müqayisədə 145.03 mln manat və yaxud 8,7% artaraq 1.813 mlrd manat təşkil edib. 
Bankın kapitalı isə 2016-cı ilin sonu ilə müqayisədə 22.2 mln manat (9,34%) artaraq 259.84 mln manat həcmində qeydə alınıb.  2017-ci il ərzində Xalq Bank kredit portfelinə görə Azərbaycanın ən böyük özəl bankı statusunu qoruyub. Bankın 2018-ci il 1 yanvar tarixə kredit portfeli  1.312 mlrd manat olub. Bu, ötən ilin göstəricisi ilə müqayisədə 37.7 mln manat çoxdur. Bank tərəfindən görülən səmərəli tədbirlər nəticəsində kredit portfelində vaxtı keçmiş kreditlərin həcmi ötən dövr ərzində 22% azalaraq 62.9 mln manat təşkil etmişdir. 
Müştərilər tərəfindən yerləşdirilən depozitlərin həcmi ötən illə müqayisədə 6,55% artaraq 1.17 mlrd manata çatıb. 
Bank 2017-cı ili 17.6 mln manat xalis mənfəət ilə başa vurub. Bu da keçən ilin sonuna olan xalis mənfəətin həcmi ilə müqayisədə 70% artım təşkil edir. Bank 2017-ci ildə inkişaf strategiyasına uyğun olaraq xidmət şəbəkəsinin genişləndirilməsinə xüsusi diqqət ayırıb. İl ərzində bankın “Tovuz” və “Göyçay” filialları müştərilərin istifadəsinə verilib. Ötən il bankomat və POS-terminal şəbəkəsinin genişləndirilməsi və nağdsız əməliyyatların həcminin artırılması məsələsinə xüsusi diqqət ayrılmışdır. Aktiv plastik kartların sayının 2016-cı ilin sonu ilə müqayisədə 91,5% artması bu sahənin inkişafının bariz göstəricisidir. Bankın xidmət və məhsullarından faydalanan müştərilərin ümumi sayında isə il ərzində 27% artım müşahidə olunmuşdur. 
2017-ci ildə tamamilə yenilənmiş, çoxfunksiyalı və rahat XalqBank-Online internet-bank sistemi müştərilərin istifadəsinə verilmişdir. Ötən il ərzində bank beynəlxal təşkilatlar və qlobal ödəniş sistemləri ilə uğurla əməkdaşlıq etmişdir. Belə ki, məhz Xalq Bank nüfuzlu maliyyə aləti olan “World Mastercard Black Edition” kartını Azərbaycanda istifadəyə verən ilk bank olmuşdur, bu isə əhaliyə yüksək keyfiyyətli premium bankçılıq xidmətlərinin göstərilməsi istiqamətində atılmış əhəmiyyətli bir addımdır. Eləcə də, Visa İnternational ödəniş sisteminin direktorlar şurasının qərarına əsasən Xalq Bankın assosiativ üzvlüyü prinsipial üzvlüyədək yüksəldilmişdir. Bank, elektron ticarət şəbəkəsi vasitəsilə aparılan nağdsız əməliyyatların sayında və həcmində əldə etdiyi artıma görə banklar arasında aparıcı yerlərdən birini tutur. World MasterCard Black Edition kartını Azərbaycanda ilk təklif etdiyinə və debit kartlarının sayında əldə etdiyi artıma görə MasterCard İnternational; kartlar üzrə orta əməliyyat məbləğində ən yüksək artıma nail olduğuna görə Visa İnternational beynəlxalq ödəniş sistemləri tərəfindən mükafatlandırılmışdır. 
2017-ci ilin maliyyə-təsərrüfat fəaliyyətinin nəticələri ilə Xalq Bank ölkənin ilk üçlükdə yer alan lider banklarından biri olmasını bir daha təsdiqlədi. Bu uğurlar Bankın loyal müştərilərinin, peşəkar əməkdaş komandasının, düşünülmüş və effektiv idarəetmə siyasətinin nəticəsidir.  
www.oxu.az
"
"Azərbaycan banklarının auditini aparan şirkət dələduzluqda günahlandırılırBeynəlxalq audit şirkəti olan KPMG-nin (“Klynveld Peat Marwick Goerdeler”) keçmiş altı rəhbər şəxsi yanvarın 29-da ABŞ-da həbs olunub. Keçmiş auditorlar məxfi audit məlumatlarından sui-istifadədə ittiham olunurlar. Bildirilir ki, KPMG rəsmiləri İctimai Mühasibat Uçotu Heyətinin (İMUH) işçilərini işə götürərək onlardan İMUH-un şirkətin auditi ilə bağlı planlarını öyrənərək məxfi məlumatları əldə ediblər.
Oxu.Az xəbər verir ki, “Böyük Dördlük” adlanan dünyanın dörd nəhəng audit şirkətindən biri olan KPMG-nin 1998-ci ildən Azərbaycanda nümayəndəliyi fəaliyyət göstərir.
Qeyd edək ki, “KPMG Azərbaycan limited”in Azərbaycanda iki iri bankın (“Bank Standard” və “Texnikabank”) müflisliyinə səbəb olması barədə iddialar var. 
İqtisadçı-eskpert Əkrəm Həsənov deyir ki, “KPMG Azərbaycan limited” ölkəmizdə nümayəndəliyi vasitəsilə qanunsuz sahibkarlıq fəaliyyəti göstərib:
“Həm də işğal olunmuş ərazilərimizdə fəaliyyət göstərən ermənilərin “Artsakhbank”ının auditorudur. KPMG-nin reputasiyası bütün dünyada darmadağın olur”. 
Ə.Həsənov bildirir ki, “KPMG” “Bank Standard” və “Texnikabank”ın uzun müddət auditoru olub:
“Uzun illər  şirkət bu banklara yüksək qiymət verib. Lakin 2016-cı ilin əvvəlində “Texnikabank”,  həmin ilin payızında  isə “Bank Standard” müflisləşdi. Bunlar göstərdi ki, “KPMG”nin fəaliyyəti qeyri-peşəkardır. Ölkə tarixində ən iri bankları, şirkətləri “KPMG” audit edib. Onların fəaliyyətinə müsbət qiymət verib”.
“KPMG”-nin xaricdəki fəaliyyətinə toxunan Ə.Həsənov deyir ki, şikət CAR-da müəyyən korrupsiya əməllərinə yol verib:
“İlin əvvəlində isə Böyük Britaniyada müflisləşən hökümət layihələri üzrə əsas podratçı tikinti şirkətinin də auditi “KPMG” tərəfindən aparılmışdı. Hətta audit rəyində qeyd edilib ki, sözügedən tikinti şirkəti 2019-cu ilə qədər tam sağlam olacaq”. 
O da məlum olubki, “KPMG” əvvəllər müştərilərinin adlarını açıqlasa da, artıq siyahı gizli saxlanılır. 
L.Ə.
www.oxu.az
"
"Azərbaycanlılar kriptovalyuta ala biləcəklərAzərbaycanda “Kriptovalyuta ticarətinin tənzimlənməsi” qanun layihəsinin hazırlanması üçün İşçi qrupu yaradılıb.
Oxu.Az xəbər verir ki, bu, ölkəmizdə kriptovalyutalar barəsində ilk qanun olacaq.
İşçi qrupuna Azərbaycan prezidentinin iqtisadi siyasət və istehsalat məsələləri üzrə köməkçi xidmətinin baş məsləhətçisi Fərəh Məmmədova rəhbərlik edəcək.
Qrupun tərkibinə maliyyə və telekommunikasiya sahələri üzrə mütəxəssislər də daxil olacaqlar. Yaradılmış qrup digər ölkələrin kriptovalyuta istifadəsi təcrübələrini analiz etməli və onları Azərbaycan şərtlərinə və reallıqlarına uyğunlaşdırmalıdır. 
Xatırladaq ki, ötən ilin sonunda Mərkəzi Bank  blokçeyn texnologiyalarının (mərkəzləşdirilməmiş kriptovalyutalarla hesabalaşmalar aparmağa imkan verən sistemdir) tətbiqi üzrə beynəlxalq prosesləri izlədiyini açıqlamışdı. Hətta bu texnologiyalar əsasında maliyyə sektorunda müştəri-bank münasibətlərində rəqəmsal identifikasiya sisteminin yaradılmasını nəzərdə tutan pilot layihənin reallaşmasını təmin edəcəyini bəyan etmişdi. Bu da ilk vaxtlarda kriptovalyutalarla əməliyyatlara konservativ yanaşan MB-nin 2018-ci ildə maliyyə bazarının qapısını onların üzünə açacağından xəbər verirdi. 

Məqsəd bazarı öyrənməkdir 
Millət vəkili Vahid Əhmədov Oxu.Az-a açıqlamasında bildirdi ki, İşçi qrupunun məqsədi kriptovalyuta bazarını araşdırmaq, vəziyyəti öyrənməkdir:
“MDB dövlətlərində də kriptovalyuta bazarının araşdırılması istiqamətində müəyyən adımlar atılır. Azərbaycanda İşçi qrupunun yaradılması bu prosesin bir hissəsidir”.
V.Əhmədov kriptovalyuta bazarının dayanıqlı olmadığı qənaətindədir:
“Virtual valyutaların arxasında dayanıqlı əmsal görmürəm. Bazarın inkişaf edib-etməyəcəyini zaman göstərəcək”.
Adının çəkilməsini istəməyən Milli Məclisin İqtisadi siyasət, sənaye və sahibkarlıq komitəsinin digər üzvü isə dedi ki, hələlik parlamentə bu yöndə hər hansı qanun layihəsi daxil olmayıb:
“Ümumiyyətlə, bu istiqamətdə təklif yoxdur. Ancaq biz dünyadan təcrid olunmuş vəziyyətdə yaşamırıq. Bu baxımdan, indi olmasa da, yaxın gələcəkdə belə bir qanun layihəsinin gündəmə gətirilməsi, müzakirələrə çıxarılması istisna deyil. Xüsusilə də azad iqtisadi zonalar olan yerdə bu qanunvericilik aktına ehtiyac var”. 
Azərbaycanda beş kriptovalyutanın ticarəti aparılacaq 
Qeyd edək ki, Azərbaycanda virtual valyutalara maraq heç də az deyil. Ötən ilin sonundan hətta ölkədə “Buroka Technologies” şirkətinin nümayəndəliyi yaradılıb. Bu şirkət Azərbaycanda beş vacib kriptovalyutanın (Bitkoin, Ethereum, Ripple, Dash və Litecoin) ticarətini aparmaq arzusundadır. 
Şirkətin Azərbaycan üzrə nümayəndəliyinin rəhbəri Səbinə Məmmədli bildirib ki, onlar hazırda İşçi qrupunun gələcəyi nəticələri gözləyirlər:
“Bundan sonra bazardakı fəaliyyət istiqamətləri müəyyən ediləcək”. 
Məlum olub ki, bu ilin mart ayında Bakıda blokçeyn və kriptovalyuta inkişafı üzrə konfrans keçirilməsi planlaşdırılır. 

Ölkədə kriptovalyuta əməliyyatları aparan bəlli bir cəmiyyət formalaşıb 
Azərbaycan İnternet Forumunun prezidenti, ekspert Osman Gündüz bildirir ki, hələlik bu sahənin tənzimlənməsinə vahid bir yanaşma yoxdur:
“Bəzi ölkələr hətta lap irəli gedərək kriptovalyuta üçün pulun əsas funksiyasını – ödəniş vasitəsi olmasını qəbul ediblər. Bəziləri isə tam qadağan ediblər”.
O.Gündüzün sözlərinə görə, Azərbaycanda kriptovalyuta əməliyyatlarında iştirak edənlərin sayı kifayət qədərdir:
“Bəlli bir cəmiyyət formalaşıb. İnsanlar var ki alqı-satqı həyata keçiriblər. Banklarımız da bu prosesdə iştirak edirlər. Qanunverici orqanların qərarlarından asılı olmayaraq, bu proses artıq gedir. Risklər baxımından, eləcə də, dünyada gedən proseslərdən kənarda qalamamaq üçün hökumət bu yöndə qərar qəbul etməlidir”. 
Ekspert deyir ki, rəsmi açıqlama olmasa da, hökumət bu istiqamətdə ciddi addımlar atmaq niyyətindədir:
“Yaradılan İşçi qrupu bunu deməyə əsas verir. Sadəcə, qrupa maraqlı tərəflər də cəlb olunmalıdır”. 
Qonşuların kriptovalyutalara münasibəti 
Nəzərə çatdıraq ki, Rusiya Federasiyasının Maliyyə Nazirliyi (Minfin) yanvarın 25-dən etibarən kriptovalyutalar, ICO-lar, mədənçilik və ticarət üçün tənzimləmə sistemini təyin və təşkil edən Rəqəmsal Aktivlər haqqında əsasnamə təqdim edib. 
Onu da nəzərə çatdıraq ki, ötən ay Rusiyanın Rostov şəhərindən Türkiyənin Samsun şəhərinə göndərilən üç min ton buğdanın nəqliyyat xərcləri bitkoinlə ödənib.
Belarusun prezidenti Aleksandr Lukaşenko “Rəqəmsal iqtisadiyyatın inkişafı” ilə bağlı dekret imzaladı. Bu sənəd rəsmi şəkildə kriptovalyutaların ticarətinə imkan verir. 
L.Əliyeva 
www.oxu.az
"
"“Moody's” MDB ölkələri üzrə proqnozunu açıqladı – YENİLƏNİB Yığılan yüksək xarici valyutadakı dövlət borcları, bank sektorunun zəifləməsi MDB ölkələrini bir sıra neqativ risklərlə üz-üzə qoyur. Bu risklər ilk növbədə uçot dərəcələrinin kəskin şəkildə artması və ya yerli valyutanın kəskin devalvasiyadan qaynaqlana bilər.  
Oxu.Az xəbər verir ki, bu barədə “Moody's” Beynəlxalq Reytinq Agentliyinin MDB ölkələri üzrə bu gün açıqladığı 2018-ci il icmalında bildirilir.
Agentliyin ekspertlərinin rəyinə görə, regiondakı siyasi gərginliklər hələ də iqtisadi sabitlik və islahatlara təhlükə yaradan əsas risklərdən hesab edilir.   
“Moody's” 10 MDB ölkəsindən səkkizinin reytinqlərində kredit ödəmə qabiliyyəti ilə bağlı sabit proqnozlar verib. Rusiya BA1 “pozitiv”, Ukrayna Caa2 “pozitiv”, Ukrayna, Ermənistan B1 “sabit”, Azərbaycan Ba2 “sabit” , Belarus Caa1 “sabit” və Tacikistan B3 “sabit” kimi qiymətləndirilib. 
14:32
Neftin qiymətinin hazırkı səviyyəsi Azərbaycan iqtisadiyyatının yumşaq artımını təmin edir. Ortamüddətli perespektivdə neftin qiyməti 40-60 dollar arasında dəyişəcək. 
Oxu.Az xəbər verir ki, bu barədə “Moody's” Beynəlxalq Reytinq Agentliyinin MDB ölkələri üzrə bu gün açıqladığı 2018-ci il icmalında bildirilir.
Qeyd edilir ki, neftin qiymətinin hazırkı səviyyəsi Azərbaycan, Rusiya və Qazaxıstan kimi ölkələrin ticarət şərtlərinə müsbət təsir göstərir. Lakin bu ölkələr neftin qiymətinin hazırkı səviyyəsində 2014-cü ilə qədər olan iqtisadi artım tempinə geri dönə bilməyəcək. 
“Moody's” bildirir ki, 2018-ci il üçün MDB ölkələrinin müstəqil kredit qabiliyyətliliyi proqnozu sabit olsa da, region, ümumiyyətlə, mənfi şoklara qarşı həssasdır. Maliyyələşmə ilə bağlı vəziyyətin anidən dəyişməsi bir çox MDB ölkəsi üçün ağır nəticələnəcək.
Belə ki, onların bir çoxunda yüksək dövlət borcu, müddəti yaxınlaşan faiz ödənişləri üçün aşağı səviyyədə ehtiyat ayırmaları, borcların əsas hissəsinin xarici valyutada olması və bank sistemində yüksək dollarlaşma problemi mövcuddur.
Agentlik  MDB ölkələrində dövlət borcunun ÜDM-də xüsusi çəkisinin 2013-cü ildəki 32%-dən 2018-ci ildə 55%-ə yüksələcəyini proqnozlaşdırır.
L.Ə.
www.oxu.az
"
"ABŞ-ın “qara siyahı”sındakı azərbaycanlı milyarderlər ABŞ Maliyyə Nazirliyi Konqresə “Kreml hesabatını” təqdim edib.
Oxu.Az xəbər verir ki, sənəddə 210 şəxsin adı qeyd olunub: onlardan 114-ü Rusiyanın yüksək vəzifəli məmurları və iri dövlət şirkətlərinin rəhbərləridir, yerdə qalan 96 nəfər isə rusiyalı oliqarxlardır.
Onlar arasında Rusiyada yaşayan azərbaycanlı iş adamları -  Vahid Ələkbərov, Araz Ağalarov, Zarah İliyev, Qod Nissanov, Fərhad Əhmədov da var.
Azərbaycanlı milyarderlərin şirkətləri 
Vahid Ələkbərov “LukOil” in səhmlərinin 23%-nə sahibdir. 
Zarah İliyev Moskvada böyük ticarət və pərakəndə daşınmaz əmlakına sahibdir. Eləcə də, “Kiyev meydanı”nın səhmlərinin 50%-i ona məxsusdur.
Qod Nissanov Zarah İliyevin ortağıdır. “Kiyev meydanı”nın səhmlərinin 50%-i onundur. İki milyarderin sərvətinin ümumi həcmi 6,8 milyard dollardır. 
Araz Ağalarov “Crocus Group”un sahibidir. O da həmyerliləri Qod Nissanov və Zarah İliyev kimi Rusiya daşınmaz əmlak bazarının krallarından hesab edilir.  
Fərhad Əhmədov isə “Novatek”, LukOil, “Qazprom”, “Nornikel”,” Sberbank” və “Magnit”də paya malikdir. 
Sərvətlərinin həcmi 
Nəzərə çatdıraq ki, “Forbes”in 2017-ci il üzrə qiymətləndirməsinə görə, Vahid Ələkbərovun sərvətinin həcmi 14,5 milyard, Zarah İliyevin 3,4 milyard, Qod Nissanovun 3,4 milyard, Araz Ağalarovun 1,7 milyard, Fərhad Əhmədovun 1,3 milyard dollardır.
L.Ə.
www.oxu.az
"
"Dolların məzənnəsi dəyişmədi – HƏRRACBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
www.oxu.az
"
"Böyük biznes şirkətləri ailə biznesinə dəstək üçün proqrama cəlb edilə bilər “Ailə Biznesinə Asan Dəstək” layihəsinin sürətli inkişafını görəcəyik. “ABAD” mərkəzlər artıq yaradılır və mən, ümumiyyətlə, bu şəraitlə, imkanlarla tanış olmuşam. Bu da çox gözəl təşəbbüsdür.
Oxu.Az xəbər verir ki, bunu prezident İlham Əliyev yanvarın 29-da “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda yekun nitqində deyib.
Prezident bildirib ki, bu, fermerlərə, ailə təsərrüfatlarına  öz məhsullarını müasir formada yerli və xarici bazarlara çıxarmağa imkan verir:
“Yenə də dövlət bütün öhdəliyi, bütün yükü öz üzərinə götürür. Fermerlərə, ailələrə konteynerlər, metodik tövsiyələr verilir, şərait yaradılır ki, onlar öz həyatlarını daha da yaxşılaşdıra bilsinlər. Bu günə qədər bu imkanlardan yararlanan fermerlər yaxşı məhsul istehsal edirlər. Bal, mürəbbə, ət və süd məhsulları, suvenirlər istehsal olunur. İndi ölkəmizə gələn turistlərin sayı kəskin şəkildə artır. Ona görə hər bir turist maraqlıdır ki, hansısa bir suvenir alsın. Əfsuslar olsun ki, bizdə bu günə qədər şəhərdə satılan, yəni, şəhərimizi, ölkəmizi əks etdirən bu suvenirlər xaricdə istehsal edilir. Ona görə də bu, böyük bir qüsur, böyük bir boşluq idi. İndi çalışmalıyıq ki, bu suvenirlər Azərbaycanda istehsal olunsun və “ABAD” bu sahədə də öz işini görür. Ümumiyyətlə, mən sahibkarlara da müraciət etmək istəyirəm ki, bu sahəyə diqqət göstərsinlər. Çünki turistlərin sayı artacaq, suvenirlərə daha da böyük ehtiyac olacaqdır.
“ABAD”la bağlı bildirməliyəm ki, dövlət, əlbəttə ki, öz üzərinə bu funksiyanı götürüb. Amma hesab edirəm ki, böyük biznes şirkətləri bu sahədə daha fəal olmalıdırlar. Mən həm dövlət, həm özəl şirkətlərə müraciət edərək onları bu işlərə dəvət etmək istəyirəm. Ümumiyyətlə, mən biznesin sosial məsuliyyəti məsələləri ilə bağlı dəfələrlə öz fikirlərimi bildirmişəm. Dövlət iş adamlarına bu qədər şərait yaradır, həm siyasi dəstək, həm də maliyyə dəstəyi göstərir, iki milyard manatdan çox güzəştli kreditlər verilib. Fermerlərə bu qədər güzəştlər edilir, yanacaq, gübrə, subsidiyalar, texnika dövlət tərəfindən verilir. Fermerlər vergilərdən azaddırlar, təkcə torpaq vergisindən başqa. Ölkəmizdə biznes mühitinin yaxşılaşdırılması, islahatların aparılması istiqamətində bu qədər işlər görülür və beynəlxalq qurumlar da bunu qeyd edirlər. Bunun müqabilində iri biznes qurumları gərək öz sosial məsuliyyətini dərk etsinlər.
Sosial məsuliyyət təkcə hansısa xeyriyyəçiliklə məşğul olmaq deyil. Sosial məsuliyyət, eyni zamanda, kiçik biznesə, ailə biznesinə dəstək göstərməkdir. Ona görə mən Prezident Administrasiyasına, müvafiq nazirliklərə, İqtisadiyyat Nazirliyinə, Kənd Təsərrüfatı Nazirliyinə, digər aidiyyəti qurumlara tapşırıram ki, bu məsələ ilə bağlı təkliflər hazırlasınlar. Bəlkə böyük biznes şirkətləri ilə bir görüş keçirsinlər və onları ailə biznesinə dəstək üçün bu proqrama cəlb etsinlər. Bu, ədalətli olar. Böyük şirkətlər, xüsusilə dövlətdən, dövlət siyasətindən yararlanıb böyük vəsait əldə edən şirkətlər kiçik sahibkarlara dəstək verməlidir.
Mən giriş sözümdə sərmayə qoyuluşu ilə bağlı qeyd etdim ki, bu il ən azı keçən ilin səviyyəsində sərmayə nəzərdə tutulur. Eyni zamanda, bölgələrdə sərmayə qoyuluşu, əlbəttə ki, regional inkişaf proqramlarının icrası üçün çox önəmlidir. Dövlət öz rolunu oynayıb və oynayacaq. Əgər dövlət sərmayəsi olmasaydı, bölgələrdə heç bir inkişafdan söhbət gedə bilməzdi. Mən giriş sözümdə bu məsələyə kifayət qədər geniş toxundum ki, dövlət investisiya siyasəti nəticəsində bölgələrimizdə demək olar ki, bütün infrastruktur layihələri icra edilib və icra edilir. İndi isə vaxt gəlib çatıb ki, yerli icra orqanları bu işlərdə daha da fəal çalışsınlar və sərmayəni cəlb etsinlər”.
L.Ə.
www.oxu.az
"
"2018-ci ildə 137 modul tipli məktəb tikiləcək Bu il 137 modul tipli məktəb tikiləcək. Kəndlərdə 100-dən çox məktəb qazlaşdırılacaq, yüzlərlə məktəbdə təmir işləri aparılacaq. 
Oxu.Az xəbər verir ki, bunu prezident İlham Əliyev yanvarın 29-da “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda yekun nitqində deyib:
“Bakı şəhərində isə 12 məktəb əsaslı təmir ediləcək. Beləliklə, biz Bakı şəhərində məktəb tikintisi və təmiri problemlərinin həllinə nail olacağıq. Əlbəttə ki, növbəti illərdə bütün bölgələrdə, rayonlarda yeni məktəblər tikiləcək, təmir olunacaq. Ancaq qarşıya məqsəd qoyulub ki, bu il biz qəzalı məktəblərin təmiri ilə bağlı bütün proqramı icra edək. Hesab edirəm ki, bu, mümkündür”. 
L.Ə.
www.oxu.az 
 
"
"Manat xarici ticarət tərəfdaşlarının valyutalarına nisbətdə gücləndi Azərbaycan Mərkəzi Bankı 30 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1.7001 manat olub, Avro/manat məzənnəsi 2.1029 manat təşkil edib.
1 türk lirəsi 0.4476 manat, 1 rus rublu 0.0302 manat, 1 İran rialı 0.0041 manat, 1 gürcü larisi isə 0.6787 manat olub.
L.Ə.
www.oxu.az
"
"Neft və qızıl ucuzlaşıbDünya birjalarında neft ucuzlaşıb.
Oxu.Az xəbər verir ki, yanvarın 30-da Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,65 dollar və ya 0,99% azalaraq 64,91 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,45 dollar və ya 0,65% ucuzlaşaraq 69,01 dollar təşkil edib.
COMEX-də sonuncu hərraclarda qızılın unsiyasının qiyməti 5,50 dollar ucuzlaşaraq 1 339,80 dollara, gümüşün unsiyasının qiyməti 0,02 dollar ucuzlaşaraq 17,11 dollara satılıb.
www.oxu.az
"
"Prezident: Ölkə iqtisadiyyatının inkişafı ilə bağlı heç bir problem yoxdurÖlkə iqtisadiyyatının inkişafı ilə bağlı heç bir problem yoxdur. Maliyyə vəziyyətimiz çox sabitdir, müsbətdir. Beynəlxalq qurumlar Azərbaycandakı islahatları yüksək qiymətləndirirlər.
Oxu.Az xəbər verir ki, bunu prezident İlham Əliyev yanvarın 29-da “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda yekun nitqində deyib.
Dövlət başçısı qeyd edib ki,  Dünya Bankı, Avropa Yenidənqurma və İnkişaf Bankı, Asiya İnkişaf Bankı, beynəlxalq reytinq agentlikləri bizdə aparılan islahatları yüksək qiymətləndirirlər: “Davos Dünya İqtisadi Forumu rəqabətqabiliyyətliliyinə görə Azərbaycanı 35-ci yerə layiq görüb. Dünya miqyasında 35-ci yeri tutmaq, MDB məkanında isə birinci olmaq çox böyük nəticədir”.
Prezident İlham Əliyev bildirib ki,  inklüziv inkişaf indeksinə görə, Azərbaycan inkişafda olan ölkələr arasında üçüncü yerdədir:  “Bu siyahıda cəmi 80-ə yaxın ölkə var. Onu da qeyd etməliyəm ki, biz MDB məkanında bu göstəriciyə görə də birinci yerdəyik. Ermənistana gəldikdə isə o, 45-ci yerdədir və buna görə də çox sevinir, toy-bayram edir. Biz isə üçüncü yerdəyik və bizdən qabaq ancaq inkişaf etmiş ölkələrdir, onların da sayı 30-dur. İnkişaf etmiş ölkələrin reytinqinə 30 ölkə daxil edilib və 80-ə yaxın ölkə inkişafda olan ölkədir. İnkişafda olan ölkələr arasında biz üçüncü yerdəyik. Deməli, dünya miqyasında inklüziv inkişaf indeksinə görə biz 33-cü yerdəyik. Rəqabətqabiliyyətliliyə görə isə 35-ci yerdəyik.Bu rəqəmlər hər şeyi əyani şəkildə göstərir. Biz düzgün yoldayıq, düzgün siyasət aparırıq. Siyasətimiz xalqımızın maraqlarını təmin edir, dövlətimizi gücləndirir”
A.M.
www.oxu.az
 
"
"Gürcüstan Rusiya qazını Azərbaycana dəyişibGürcüstan tamamilə Rusiya qazının alışından imtina edib.
Oxu.Az-ın məlumatına görə, Gürcüstan iqtisadiyyat nazirinin müavini Georgi Çikovani bildirib ki, ölkəsini bu yanacaqla tamamilə Azərbaycan təmin edir.
Qeyd edək ki, Gürcüstanın qaza olan tələbatın 99,65%-ni Azərbaycan ödəyəcək.
Sənədə əsasən, ölkəyə proqnozlaşdırılan qaz tədarükü 2,689 milyard kubmetr təşkil edəcək.
Gürcüstan bu həcmin 99,65%-ni Azərbaycandan, o cümlədən onun 1,866 mlrd. kubmetrini SOCAR-dan, 813 milyon kubmetrini isə “Şahdəniz” yatağından alacaq. Yerdə qalan 0,35% (9,41 mln. kubmetr) yerli hasilat hesabına ödəniləcək.
Gürcüstan 2017-ci ildə Rusiyadan 100 mln. kubmetr qaz idxal edib. Mart ayından sonra tədarük həyata keçirilməyib.
“Qazprom”la rəsmiləşdirilən sənədə görə, Rusiya Ermənistana tədarük etdiyi qazın tranzitinə görə, Gürcüstana vergini təbii qaz qismində ödəyir. Sənəd 2018-ci ilin sonunadək qüvvədədir.
A.M.
www.oxu.az
 
"
"Heydər Əliyev Beynəlxalq Aeroportu ən gözəl hava limanları siyahısındaDünyanın nüfuzlu xəbər portallarından olan “Business Insider” dünyanın ən gözəl 14 hava limanının siyahısını açıqlayıb.
Oxu.Az xəbər verir ki, siyahıda Heydər Əliyev Beynəlxalq Aeroportu 6-cı yerdə qərarlaşıb.
Siyahıda ilk beşlikdə isə Adolfo Suares Madrid-Baraxas Aeroportu (İspaniya), Vankuver Beynəlxalq Aeroportu (Kanada), Sinqapur Çangi Aeroportu, Kuala-Lumpur Beynəlxalq Aeroportu (Malayziya), Münhen Aeroportu (Almaniya) yer alıb.
A.M.
www.oxu.az
"
"Əkrəm Həsənov: “Bank Standard”ın bəzi borclularına güzəşt edilirAzərbaycan Dövlət Neft Fondunun (ARDNF) icraçı direktoru Şahmar Mövsümovun qardaşı, iş adamı Şahin Mövsümov bəyan etmişdi ki, “Bank Standard” QSC-dən krediti girov qoymaqla götürüb, amma belə deyil.
Oxu.Az report-a istinadən xəbər verir ki, bunu Bankın Kreditorlar Komitəsinin bu gün keçirilən növbəti iclasında qurumun sədri, hüquqşünas Əkrəm Həsənov deyib.
“Bank Standard”la bağlı qiymətləndirmə aparan KPMG audit şirkəti bəyan edib ki, Ş.Mövsümovun Bankda girovu yoxdur və onun aldığı milyonlarla manat borcun geri qaytarılması mümkün deyil”, - deyə o qeyd edib.
Ə.Həsənov həmçinin əlavə edib ki, “Bank Standard”ın ləğvedicisi Azərbaycan Əmanətlərin Sığortalanması Fondu (ADIF) Bankın bəzi borclularına güzəşt edir: “Bu, qanunsuz addımdır, həmin pullar kreditorlarındır və heç kimə güzəşt edilməməlidir”.
Bundan başqa, hüquqşünas kreditorları “Bank Standard”ın əmlaklarının satışı ilə bağlı keçirilən hərraclarda aktiv iştirak etməyə çağırıb: “Həmin hərraclarda iştirak edin, görün o əmlaklar kimlərə və neçəyə satılır”.
A.M.
www.oxu.az
"
"İlham Əliyev: Maaşlar 14 il ərzində beş, pensiyalar səkkiz dəfədən çox artıbMaaşlar 14 il ərzində beş dəfədən çox, pensiyalar səkkiz dəfədən çox artıb və bir çox önəmli sosial layihələr icra edilib.
Oxu.Az xəbər verir ki, bunu Prezident İlham Əliyev yanvarın 29-da Heydər Əliyev Mərkəzində keçirilən “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda giriş nitqində deyib.
“Biz sosial infrastrukturla bağlı böyük işlər görmüşük, 3100-dən çox məktəb, 642 tibb müəssisəsi tikilmiş, yaxud təmir edilmişdir, 43 Olimpiya İdman Kompleksi inşa olunmuşdur. Bu da böyük vəsait tələb edən layihələrdir. Ancaq bu layihələr sosialyönümlü layihələrdir, ona görə investisiya proqramımızda daim bu layihələr var. Bu ilin investisiya proqramına əsasən də kifayət qədər sosial layihələr icra ediləcəkdir”, - dövlət başçısı qeyd edib.
A.M.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) yanvarın 30-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
www.oxu.az
"
"Azərbaycanda xalça fabrikləri açılacaq Qarşıdakı müddətdə ölkədə xalça fabrikləri açılacaq, yeni sənaye müəssisələri fəaliyyətə başlayacaq.
Oxu.Az xəbər verir ki, bunu dövlət başçısı İlham Əliyev “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda çıxışında deyib. 
Dövlət başçısı turizmin, ənənəvi kənd təsərrüfatı sahələrinin inkişafı, ərzaq təhlükəsizliyinin təmin olunması, ixrac məhsulları üçün yeni bazarların tapılması və ixracdan asılılığın azaldılması istiqamətində tədbirlərin görülməsi ilə bağlı tapşırıqlarını verib. Azərbaycanda iqtisadi və maliyyə vəziyyətinin sabit olduğunu, ölkədə gedən islahatların uğurlu nəticələr verdiyini və beynəlxalq səviyyədə təqdir olunduğunu deyən dövlət başçısı vurğulayıb ki, ölkədə yürüdülən siyasət xalqın maraqlarına xidmət edir və dövlətimizi daha da gücləndirir. 
L.Ə.
www.oxu.az
"
"Dövlət satınalmaları təkmilləşdirilirAzərbaycanda “Dövlət satınalmaları haqqında” daha da təkmilləşdirilmiş yeni qanun layihəsi hazırlanıb.
Oxu.Az xəbər verir ki, bunu bu gün Azərbaycanda regionların sosial-iqtisadi inkişafı Dövlət Proqramının (2014-2018-ci illər) icrasının dördüncü ilinin yekunları ilə bağlı keçirilən konfransda iqtisadiyyat naziri Şahin Mustafayev bildirib.
Məlum olub ki, qanun layihəsi hazırda hökumətdə müzakirə olunur və artıq bu il ərzində müzakirələrin son mərhələsinin yekunlaşacağı gözlənilir.
L.Ə.
www.oxu.az
"
"İlham Əliyev: Ölkə iqtisadiyyatına 231 milyard dollar sərmayə qoyulubSon 14 ildə Azərbaycan iqtisadiyyatı 3,2 dəfə artıb, qeyri-neft iqtisadiyyatı, sənaye, kənd təsərrüfatı sahələrində ciddi artım qeydə alınıb. 
Oxu.Az xəbər verir ki, bunu dövlət başçısı İlham Əliyev “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda çıxışında deyib. 
Əhalinin həyat səviyyəsinin yaxşılaşdırılması istiqamətində həyata keçirilən tədbirlərin əhəmiyyətindən danışan prezident İlham Əliyev qeyd edib ki, əsas məqsəd dövlətin qüdrətinin artırılması və müstəqilliyin möhkəmləndirilməsidir.
Dövlət başçısı son 14 ildə valyuta ehtiyatlarımız 23 dəfə artaraq 42 milyard dollara çatdığını deyib: 
“Bütün bunlar ölkəmizə siyasi, iqtisadi müstəqillik verib. Son 14 ildə ölkə iqtisadiyyatına 231 milyard dollar sərmayə qoyulub. ”.
L.Ə.
www.oxu.az
"
"Şərab istehsalında xərclər azaldılacaq Bu ilin sonuna qədər “Azərşüşə” MMC tikilərək istifadəyə verilməlidir.
Oxu.Az xəbər verir ki, bunu “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”nın icrasının dördüncü ilinin yekunlarına həsr olunan konfransda iqtisadiyyat naziri Şahin Mustafayev bildirib.
O deyib ki, Azərbaycandakı şərab zavodları öz potensialı ilə işləmir. Hətta bəzi şərab zavodları fəaliyyətini dayandırıb. 
Nazirin sözlərinə görə, buna başlıca səbəb şüşə qabların, şüşə qablaşma istehsalı müəssisələrinin olmamasıdır. Şərab istehsalçıları şüşə qablar problemini həll etmək üçün xaricdən şüşə idxal etməli olurlar. Bu da xarici valyutanın ölkədən çıxmasına və şərabın maya dəyərinin bahalaşmasına səbəb olur:
“Şərabçılıqda maya dəyərində şüşə qabının məsələsinin təsiri böyükdür. Bu məsələdə dövlət və şirkətlər müştərək işləməlidirlər. Ötən il Azərbaycanda şərab istehsalı iki dəfə aşağı düşüb. Buna baxmayaraq, ixrac artıb. Bazarlara çıxışı təmin etməklə xərcləri azaltmaq mümkün olacaq”.
L.Ə.
www.oxu.az
"
"Nazir: Regionların inkişaf layihələrinə 4,5 milyard yönəldilibAzərbaycanda 2004-cü ildən indiyədək regionların sosial-iqtisadi inkişaf layihələrinə 4,5 mlrd. manat həcmində vəsait yönəldilib. Prezidentin sərəncamı ilə rayon və şəhərlərin inkişafına 368 mln. manat ayrılıb ki, bu vəsaitlərin ayrılması regionların sosial inkişafında mühüm rol oynayıb.
Oxu.Az verir ki, bunu bu gün Heydər Əliyev Mərkəzində Azərbaycanda regionların sosial-iqtisadi inkişafı Dövlət Proqramının (2014-2018-ci illər) icrasının dördüncü ilinin yekunlarına həsr olunan konfrans çərçivəsində iqtisadiyyat naziri Şahin Mustafayev bildirib.
O qeyd edib ki, dövlət başçısı idxalın azaldılması istiqamətində tövsiyələr verib: 
“Biz işlərimizi bu istiqamətdə qurmalıyıq. Bu görüşlər çərçivəsində qaldırılan məsələlər diqqətlə öyrənilib, bu məlumatlardan istifadə edəcəyik”. 
L.Ə.
www.oxu.az
"
"“Bank Respublika”da yeni təyinat“Bank Respublika” ASC-də yeni təyinat olub.
Oxu.Az Marja-ya istinadən xəbər verir ki, Çingiz Əsədov Bankda Marketinq Kommunikasiyaları üzrə menecer (Marketing Communications Manager) təyin olunub. İndiyədək bu vəzifə boş idi. Çingiz Əsədov Fevralın 1-dən vəzifəsinin icrasına başlayacaq.
Qeyd edək ki, Çingiz Əsədov bundan əvvəl 7 il “AccessBank”da işləyib. Əsədov Bakı Fond Birjasında da çalışıb.
www.oxu.az
"
"Depozit hərracı başa çatdı – Tələb təklifi üstələdiBu gün Mərkəzi Bank tərəfindən vəsaitlərin cəlb edilməsi üzrə növbəti depozit hərracı keçirilib.
Oxu.Az banka istinadən xəbər verir ki, hərracda tələb 695,4 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 13,05% təşkil edib.
Depozit hərracında tələb təklifi 2,8 dəfə üstələyib.
Qeyd edək ki, bu cari ilin əvvəlindən qeydə alınan ilk göstəricidir. Belə ki, indiyə qədər depozit hərracında tələb təklifi cüzi faiz nisbəti ilə üstələyirdi. 
Məlumat üçün bildirək ki, Mərkəzi Bank 2016-cı ilin iyunundan banklardan vəsait cəlb etmək üçün depozit hərracı keçirir. Hərrac dövlət istiqrazlarını ala bilməyən banklara əlavə investisiya aləti kimi MB-in depozit hərraclarında iştirak edərək likvid manat vəsaitlərini yerləşdirmək imkanı verir.
L.Ə.
www.oxu.az
"
"Torpaq sahiblərinə xəbərdarlıq edilibKənd Təsərrüfatı Nazirliyi biçilmiş taxıl sahələrinin (kövşənliklərin) yandırılması ilə bağlı torpaq mülkiyyətçilərinə xəbərdarlıq edib. 
Nazirlikdən Oxu.Az-a verilən xəbərə görə, kənd təsərrüfatı yerlərinin, xüsusilə də əkin yerlərinin istifadəsi zamanı mülkiyyətçilər, istifadəçilər və icarəçilər tərəfindən bir çox hallarda ciddi nöqsanlara yol verilir.
Müşahidələr göstərir ki, ölkənin əksər rayonlarında kənd təsərrüfatı istehsalçıları yanlış olaraq torpaqların münbitliyinin yaxşılaşdırdığını zənn edərək məhsul yığımından sonra əkin yerlərini, xüsusilə də biçilmiş taxıl sahələrini (kövşənlikləri) yandırırlar.
Qeyd olunur ki, heç bir elmi əsası olmayan bu cür yanaşma təkcə kənd təsərrüfatına yararlı torpaqlar üçün deyil, həm də ətraf mühitə, insan həyatına ciddi təhlükə yaradır.
Əkin yerləri yandırılarkən bitki qalıqları, torpağın humus qatı, faydalı torpaq mikroflorası və mikrofaunası məhv olur. Torpaqda baş verən təbii bərpa və münbitləşmə prosesi, eləcə də, qida maddələrinin balansı pozulur, torpaqlar münbitliyini itirir, məhsuldarlıq aşağı düşür.
Qeyd edilənləri nəzərə alaraq, Kənd Təsərrüfatı Nazirliyi məhsul istehsalçılarına taxıl sahələrindən samanı yandırmadan çıxarmalarını və yaxud xırdalayaraq mulça halında əkin sahələrinə verib şum və digər torpaq becərmə əməliyyatları aparmalarını tövsiyə edir.
Buna əməl etməyən torpaq sahibləri üçün cəza müəyyənləşib. Belə ki, Azərbaycan Respublikasının İnzibati Xətalar Məcəlləsində dəyişiklik edilməsi barədə Azərbaycan Respublikasının 15 dekabr 2017-ci il tarixli Qanunu ilə əkin yerinin yandırılmasına görə fiziki şəxslər dörd yüz manatdan altı yüz manatadək məbləğdə, vəzifəli şəxslər min beş yüz manatdan iki min manatadək məbləğdə, hüquqi şəxslər beş min manatdan altı min manatadək məbləğdə cərimə olunur.
www.oxu.az
"
"“DəmirBank”ın qorunan əmanətçilərindən tələb olunan sənədlər açıqlanıbƏmanətlərin Sığortalanması Fondunun Himayəçilik Şurasının 28 dekabr 2017-ci il tarixli iclasının qərarına əsasən, ləğv prosesində olan “DəmirBank” ASC-də qorunan əmanətlər üzrə kompensasiyaların verilməsi üçün agent-bank qismində “KapitalBank” ASC seçilib.
Fonddan Oxu.Az-a verilən məlumata görə, ləğv prosesində olan “DəmirBank” ASC-nin qorunan əmanətçilərindən ərizələrin qəbuluna 1 fevral 2018-ci il tarixindən etibarən “KapitalBank” ASC-nin filiallarında başlanılacaq və həmin tarixdən qorunan əmanətlər üzrə kompensasiyaların verilməsi təmin olunacaq.
Kompensasiyaların alınması üçün “Kapital Bank” ASC-nin müvafiq filiallarına müraciət edilərkən kompensasiyaların ödənilməsi prosedurlarına uyğun olaraq əmanətçilərdən əmanət müqaviləsini (əlavələrlə birlikdə), əmanət kitabçasını və ya əmanətin sahibliyini təsdiq edən digər sənədlərin (hesabdan ıxarışların) və şəxsiyyəti təsdiq edən sənədin təqdim olunması xahiş olunur.  
Qorunan əmanətçilər ərizə formalarını 1 fevral 2018-cı il tarixindən etibarən Əmanətlərin Sığortalanması Fondunun Bakı şəhəri, Bülbül prospekti, 40 və Bakı şəhəri, Babək prospekti, 16, ünvanında yerləşən ofislərindən, KapitalBank”ın filiallarından və ya ƏSF-nin www.adif.az internet-saytından əldə edə bilərlər.
L.Ə.
www.oxu.az
"
"Azərbaycanda 200 minə yaxın daşınmaz əmlaka mülkiyyət hüququ verilibÖtən il 14 rayonda torpaqların elektron uçota alınması işi tam yekunlaşıb.
Oxu.Az xəbər verir ki, bunu  Əmlak Məsələləri Dövlət Komitəsinin sədri Kərəm Həsənov bildirib. 
O qeyd edib ki, elektron kadastr uçot işi bitmiş rayonlardan il ərzində 13 rayonun hüdudları daxilində 337 bələdiyyə xəritəsi hazırlanıb. 
2017-ci ildə 760 mindən çox ərazidə irimiqyaslı çöl geobotaniki tədqiqat işləri yerinə yetirilib. 
Respublikanın 52 şəhər və rayonu, o cümlədən, 156 qəsəbə və 1 533 kənd yaşayış məntəqəsi üzrə 32 mindən artıq küçə və prospekt, 600 mindən artıq giriş ünvan nömrələri Ünvan Reyestri İnformasiya Sisteminə daxil edilib. 
2017-ci il ərzində ölkə üzrə 200 minə yaxın daşınmaz əmlak obyekti üzərində mülkiyyət hüquqları qeydiyyata alınıb. Bundan başqa, 170 minə yaxın daşınmaz əmlakın texniki inventarlaşdırılması aparılıb və texniki pasport tərtib edilib.
Komitə ümumi hədəflərin 53%-nin icrasını təmin edib. Milli iqtisadiyyatın perspektivi üzrə isə Strateji Yol Xəritəsindən irəli gələn məsələlərin 70%-nə əməl olunub. 
2017-ci il ərzində ölkə üzrə 200 minə yaxın daşınmaz əmlak obyekti üzərində mülkiyyət hüquqları qeydiyyata alınıb. Bundan başqa, 170 minə yaxın daşınmaz əmlakın texniki inventarlaşdırılması aparılıb və texniki pasport tərtib edilib.
L.Ə.
www.oxu.az
"
"Biznes sektorunda vergi yoxlamaları tamamilə dayandırıldı Azərbaycan Vergilər Nazirliyi biznes sektorunda yoxlamaları tamamilə dayandırıb.
Oxu.Az xəbər verir ki, bu barədə Trend-ə hökumətdəki mənbədən məlumat daxil olub. 
Qeyd edək ki, Azərbaycanda sahibkarlıq sahəsində aparılan yoxlamalar 1 yanvar 2021-ci il tarixinədək dayandırılıb, amma bu, illik dövriyyəsi 120 min manatdan çox olan şirkətlərə şamil olunmur. Həmçinin moratorium illik dövriyyəsi 120 min manatdan az olan bir sıra şirkətlərdə aparılan vergi yoxlamalarına aid deyil.
Bildirilir ki, yoxlamaların dayandırılması nazirlikdəki rəhbər dəyişikliyindən sonra aparılan struktur və kadr islahatları ilə bağlıdır. Belə ki, kadr dəyişikliyi vergi yoxlamalarını aparan şəxslərə də təsir edib. Hazırda vergi yoxlamalarına nəzarət nazirin müavini İlkin Vəliyevə keçib. Bununla belə, kurator olmasına baxmayaraq, heç bir yoxlama aparılmır. 
Mənbə bunu yalnız kadr dəyişikliyi ilə deyil, həm də yeni nazirin vergi yoxlamalarının aparılması prosesində müəyyən dəyişikliklər edə bilməsi ilə izah edir.
L.Ə.
www.oxu.az
"
"“Standard&Poor’s”: 2018-ci ildə büdcə profisitlə icra olunacaq2014-cü ildən bəri ilk dəfə bu il Azərbaycanda büdcə profisitlə icra olunacaq. 
Oxu.Az xəbər verir ki, bu barədə “Standard&Poor’s” beynəlxalq reytinq agentliyinin hesabatında qeyd edilir. 
Bildirilir ki, 2017-ci ildə büdcə defisiti ÜDM-in 1,5%-ni təşkil edib. 2021-ci ilə qədər dövlət büdcəsi profisitinin ÜDM-in 1%-nə bərabər olacağı proqnozlaşdırılıb.
Qeyd olunub ki, tədiyyə balansına təzyiqlər azaldığından ölkənin xarici valyuta ehtiyatları da artır.
Agentliyə görə, 2018-ci ilin sonunda Azərbaycan Respublikası Dövlət Neft Fondunun (ARDNF) aktivləri ÜMD-nin təxminən 60%-nə bərabər olacaq. 
Növbəti dörd il ərzində suverenin xalis aktivlərinin ÜDM-in 32%-ni təşkil edəcəyi gözlənilir.
L.Ə.
www.oxu.az
"
"Mərkəzi Bank valyuta məzənnələrini açıqlayıbAzərbaycan Mərkəzi Bankı 29 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1.7001 manat olub, Avro/manat məzənnəsi 2.1104 manat təşkil edib.
1 türk lirəsi 0.4523 manat, 1 rus rublu 0.0302 manat, 1 İran rialı 0.0041 manat, 1 gürcü larisi isə 0.6883 manat olub.
E.Ə.
www.oxu.az
"
"Neftin son qiymətləriYanvarın 29-u dünya birjalarında neftin qiyməti fərqli istiqamətdə dəyişib.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,25 dollar və ya 0,38% artaraq 66,39 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,07 dollar və ya 0,10% ucuzlaşaraq 70,45 dollar təşkil edib.
E.Ə.
www.oxu.az
"
"Yazıçı olmaq istəyən gənc necə “leşyeyən” nazirə çevrildi? – TARİXÇƏO, ABŞ-ın 39-cu ticarət naziridir. ABŞ tarixində ilk dəfə “leşyeyən” ləqəbində nazir vəzifəyə gətirilib. Söhbət Donald Tramp administrasiyasına daxil olan,1990-cı illərdə Rusiyanın müflisləşən müəssisələrini alaraq, onlardan maksimum xeyir götürən, gizli qardaşlıq birliyi “Kappa Beta Fi”nin liderlərindən hesab edilən Uilbur Rossdan gedir. 2,9 milyard dollarlıq sərvətin sahibi olan U.Rossun necə “leşyeyən”, “müflisləşdirmək kralı” ləqəbinə sahiblənməsinə gəlincə, bu həyat hekayəsi ilgincdir. 
Uşaqlığı
Uilbur Ross 1937-ci ilin 28 noyabrında Vikoxendə (Nyu Cersi ştatı) dünyaya göz açıb. Atası Uilbur Ross vəkil (sonradan hakim), anası Aqnes Ross orta məktəb müəllimi olub. Uilbur ilk təhsilini kifayət qədər nüfuzlu Ksaver katolik məktəbində alıb.
Məktəb yaşadıqları yerdən o qədər uzaqda yerləşirdi ki, Uilbur dərsə getmək üçün hər gün saat yol qət edirdi. Hazırda “müflisliklər kralı” ləqəbi ilə məşhur olan Ross orta məktəb illərində yüngül atletika ilə məşğul olurdu, eyni zamanda, atıcılıq komandasının kapitanı idi.
Bakalavr təhsilini atasının da məzun olduğu Yale Universitetinin incəsənət fakültəsində alır.
Ross tələbəlik illərində yazıçı olmaq istəyir. Hətta universitetin ədəbiyyat jurnalında redaktor belə işləyir. Lakin qəfildən fikrini dəyişir və Harvard Universitetinə qəbul olur. 1961-ci ildə biznesin idarə edilməsi üzrə magistr dərəcəsi alır.

İş həyatı
Ross öz karyerasına “N M Rothschild & Sons” maliyyə şirkətində başlayır. 25 il bu şirkətdə işləyir. Buna görə də onun adını Rotşildlərlə bağlayırlar. Şirkətdə Rossun əsas işi müflis şirkətlərin restrukturizasiyası haqqında məsləhət vermək idi.
Qeyd edək ki, Rossla Donald Trampın tanışlığı da buradan başlayır. O zaman maliyyə çətinliyi ilə üzləşən Tramp Atlantik Sitidəki üç kazinosunu kreditorlara təhvil vermək üzrə idi. Ross və  maqnat Karl Aykan “Rothschild Inc.” şirkətini Trampla müqavilə bağlamağa razı salırlar. Beləliklə, Tramp kazinolarını kreditorların cəngindən xilas edir.


“Leşyeyən”
Doğrusu, heç də pis ləqəb deyil. Uilbur Ross bu ləqəbi alnının təri iləqazanıb. 1990-cı ilin sonunda 200 milyon dollar kapitalla investisiya və stress aktivləri ilə bağlı fondu – “WL Ross & Co.”nu yaradır. Lakin Rossun əsas fəaliyyəti konsultasiya deyil, invesitiya etmək olur. Xüsusilə fond birjalarda vəziyyətin gərginləşdiyi, şirkətlərin müflisləşdiyi zamanlarda. Ross bazarda maliyyə vəziyyəti pis olan, bununla belə, inkişafı mümükün olan şirkətləri ucuz qiymətə satın alır, restrukturizasiyasını apardıqdan sonra iki dəfə baha qiymətə satırdı. Düzdür,  bizneslər yenidən qazanırdı. Ancaq ən çox qazanan Uilbur Ross olurdu. Məhz bu “ölən” şirkətlərə marağı səbəbindən o, “leşyeyən” ləqəbini alır.
Birja oyunları
2002-ci ildə Ross “International Steel Group”u yaradır. Müflis olmuş bəzi metallurgiya şirkətlərinin səhmlərini satın alır. 2005-ci ilin aprelində “International Steel Group”u  “Mittal Steel Company”yə 4.5 milyard dollara (50% nəğd, 50%  səhmlər) satır.
Bir neçə kömür şirkətinin müflisləşməsindən sonra isə Uilbur Ross  “International Coal Group”u yaradır. Bu şirkətləri alan milyarder 2011-ci ildə “International Coal Group”u  “Arch Coal”a 3.4 milyard dollar satır.


“Müflisliklər kralı”
Avropadakı böhrandan istifadə edir və bu bölgəyə də əl uzadır. O dönəmdə bir çox Avropa aktivləri, eləcə də, bank sektoru pis vəziyyətdə idi. “Bank of Ireland”, “Northern Rock” və“Bank of Cyprus”un səhmlərini alır və zamanı çatanda onları aldığından iki qat bahasına satır.
2006-cı ildə “Invesco Ltd” “WL Ross &Co”nu satın alır. Bununla belə, Ross yeddi milyard dollar kapitalı idarə edən bu şirkətin rəhbərliyində qalır.
U.Rossun fond  birjalarındakı “oyunları” səhmdarların dəfələrlə ona qarşı iddia qaldırmasına  səbəb olub. 2014-cü ildə bu iddialardan birinin qarşılığında o, 81 milyon dollar təzminat ödəyib.
2016-cı ildə isə o, investorlara 2,3 milyon dollar təzminat ödəməli olub. Buna səbəb də Dövlət Komissiyasının “WL Ross &Co.”nun satışı zamanı komissiya mükafatının məbləğinin artırılmasını aşkara çıxarması idi.

Şəxsi həyatı
Uilbur Ross üç dəfə evlənib. Birinci həyat yoldaşı Cudit Nodinlə 1961-ci ildə nikaha daxil olub. Milyarderin Cuditdən iki qızı dünyaya gəlib. 1995-ci ildə boşanan Ross Nyu-Yorkun vitse-qubernatoru Betsi Makkoui ilə evlənir. Beş il sonra Mokkouidən də ayrılır. Cəmi dörd il subay qalır. Növbəti dəfə “Quest” jurnalının yazarlarından biri – Hilari Ciri ilə ailə həyatı qurur.
150 milyon dollarlıq kolleksiya
Bir zamanlar incəsənət fakültəsində təhsil alan Ross məşhur incəsənət əsərlərinin kolleksioneri hesab edilir. Onun kolleksiyasının dəyəri 150 milyon dollardır. Bunun 100 milyon dolları Rene Maqrittenin çəkdiyi 25 rəsmin payına düşür.
L.Əliyeva
www.oxu.az
"
"“Palmali”nin gəmi yalanı üzə çıxdı“PAL SHIPPING TRADER THREE” şirkətinin mülkiyyətində olan “Ağsu” tankerinin Danimarkanın Kalundborq limanında müfəttişlər tərəfindən saxlanılması barədə xəbər Azərbaycan mətbuatında geniş yer alıb.
Oxu.Az-ın məlumatına görə, bundan sonra şirkət rəsmiləri bu xəbəri yayan “Dəniz Xəbər Agentliyi”ni yalan informasiya yaymaqda ittiham ediblər.
Hətta Azərbaycan mətbuatına açıqlama verən “Palmali” Şirkətlər Qrupunun rəsmiləri “Dəniz Xəbər Agentliyi”ni onlar barədə sifarişli xəbər yazmaqda və agentliyin səhmlərinin 50 faizinin azərbaycanlı iş adamına beş milyon dollara satıldığını iddia ediblər.
“Palmali”nin gəmisi Danimarkada 16 gün həbsdə qalıb
19 yanvarda “Dəniz Xəbər Agentliyi” “PAL SHIPPING TRADER THREE” şirkətinin mülkiyyətində olan “Ağsu” tankeri Danimarkanın Kalundborq limanında saxlanıldı” başlığı ilə yaydığı xəbərdə bildirirdi ki, 2008-ci il istehsalı olan “Ağsu” tankerində  danimarkalı müffətişlər tərəfindən Paris Memorandumu (Paris MoU) çərçivəsində yoxlamalar başlanıb və gəmi nəzarətə götürülüb. “Ağsu” tankerinin səfərə çıxmasına qadağa qoyulduğu və həbs qoyulması barəsində sənəd tərtib edildiyi vurğulanıb. 
Bu xəbərin Azərbaycan mediasında geniş yayılmasından sonra “Palmali Rostov” şirkətinin rəhbərliyi gəminin Rusiya bayrağı altında üzdüyünə görə qəsdən yoxlanıldığını bildirib.
Şirkətin bu açıqlamasından sonra “Dəniz Xəbər Agentliyi” Danimarkanın Kalundborq limanının müfəttişlərinə sorğu göndərib.
Sorğuda “Ağsu” tankerinin Rusiya bayrağı altında üzdüyünə görə həbs edilməsi məsələsinə aydınlıq gətirilməsi xahiş olunub.
“Statoil Kalundborq” limanından “Dəniz Xəbər Agentliyi”nin sorğusuna cavab məktubu göndərilib.
Məktubda deyilir:
“Ağsu” tankerinin Rusiya bayrağı altında üzdüyünə görə həbs edilməsi ilə bağlı səsləndirilən iddialar əsassızdır. Tanker aşkarlanmış texniki nasazlığa görə saxlanılıb. Gəmi heyəti tərəfindən bu nasazlıqlar gec aradan qaldırıldığına görə 16 gün müddətinə limandan çıxmasına icazə verilməyib”.

“Ağsu” tankeri üç ay əvvəl Latviyada da həbs olunubmuş
“Palmali” Şirkətlər Qrupuna aid “PAL SHIPPING TRADER THREE” şirkətinə məxsus “Ağsu” tankeri Paris Memorandumu (Paris MoU) çərçivəsində 28 oktyabr – 5 noyabr 2017-ci il tarixləri arasında Riqa limanında yoxlanılıb və gəminin səkkiz gün səfərə çıxmasına icazə verilmədiyi bəlli olub. 

Son bir ildə “Palmali” şirkətinə məxsus altı gəmi yeddi dəfə səfərdən məhrum edilib
“Dəniz Xəbər Agentliyi”nin araşdırmaları nəticəsində məlum olub ki, son bir ildə “Palmali” şirkətinə məxsus altı gəmi yeddi dəfə səfərdən məhrum edilib.
Paris Memorandumu (Paris MoU) çərçivəsində Avropa limanlarına səfər edən “Palmalı” Dənizçilik Şirkətinə məxsus beş gəmi yoxlamalar çərçivəsində altı dəfə həbs olunub.
Bundan başqa, “Palmali Voyager” adlı gəminin Ağdəniz Memorandumu çərçivəsində Misirə səfərinə icazə verilməyib.

www.oxu.az
"
"“Standard & Poor`s” Azərbaycanın kredit reytinqini dəyişdi “Standard & Poor`s” (S&P) beynəlxalq reytinq agentliyi Azərbaycanın uzunmüddətli və qısamüddətli suveren kredit reytinqinə yenidən baxıb. 
Oxu.Az agentliyə istinadən xəbər verir ki, qurum Azərbaycanın emitent borc səviyyəsini “BB +” səviyyəsində təsdiqləyib.
Bununla da ölkənin kredit reytinqi “mənfi”dən “sabitə” dəyişdirilib.
Qeyd edək ki, “Moody's” Azərbaycanın kredit reytinqini sonuncu dəfə “Ba2”,  “sabit”, “Fitch'” isə BB + “mənfi” qiymətləndirib. 
Ümumiyyətlə, kredit reytinqi suveren sərvət fondları, pensiya fondları və digər investorlar tərəfindən Azərbaycanın kredit ödəmə qabiliyyətini qiymətləndirmək üçün istifadə olunur. Bu reytinqlər ölkənin borc dəyərlərinə böyük təsir göstərir.
Nəzərə çatdıraq ki, “Standard & Poor`s” növbəti 4 ildə ölkədə ümumi daxili məhsulun üç faiz artımını proqnozlaşdırır. Bildirilir ki, 2014-cü ildən bəri ilk dəfə bu il Azərbaycanda büdcə profisitlə icra olunacaq.
L.Ə
www.oxu.az
"
"Neft bahalaşdı, qızıl ucuzlaşdı Dünya birjalarında neft bahalaşıb.
Oxu.Az xəbər verir ki, bu gün səhər saatlarına WTI neftinin qiyməti 1 barelə görə 0,63 dollar və ya 0,96% artaraq 66,14 dollar təşkil edib.
Brent markalı neftin 1 barelinin dəyəri isə 0,10 dollar və ya 0,14% artaraq 70,52 dollar olub.
COMEX-də sonuncu hərraclarda qızılın unsiyasının qiyməti 10,80 dollar ucuzlaşaraq 1 357,20 dollara satılıb.
L.Ə
www.oxu.az
"
"Bağlanan bankların əmlaklarının satış qiymətləri açıqlanıbƏmanətlərin Sığortalanması Fondu Azərbaycan Respublikası Xammal və Əmtəə Birjası vasitəsilə ləğv prosesində olan bir sıra bankların balansında olan əmlakı satışa çıxarır.
Oxu.Az xəbər verir ki, satışla bağlı fevral ayında ardıcıl üç hərrac keçiriləcək.
39 lot üzrə daşınar və daşınmaz əmlak ilk dəfə hərraca çıxarılır, 15 lot üzrə daşınar və daşınmaz əmlak isə təkrar hərraca çıxarılacaq. 
Bağlanan bankların satışa çıxarılan əmlaklarını və qiymətlərini təqdim edirik: 
Avtomobillər
“TOYOTA COROLLA” – 22.550 manat
“VAZ-213100” NƏQLİYYAT VASİTƏSİ – 13.080 manat
“VAZ-213100” NƏQLİYYAT VASİTƏSİ – 14 080 manat
“FORD TRANSİT CONNECT” – 15.080 manat
“FORD TRANSİT CONNECT” – 15.880 manat
“TOYOTA CAMRY” – 33 570 manat
“TOYOTA CAMRY” – 34.070 manat
“MİTSUBİSHİ LANCER” – 8.170 manat
“MERCEDES BENZ GLS63AMG” – 74.070 manat
“LEXUS LX570” – 100 070 manat
“JEEP GRAND CHEROKEE” – 34.570 manat
“LEXUS LX570” – 106.070 manat
“MİTSUBİSHİ LANCER” – 7.370 manat
“MİTSUBİSHİ OUTLANDER” – 18.570 manat
“MERCEDES BENZ GL 55” – 33.070 manat
“MERCEDES BENZ S 500” – 164.070 manat
“MERCEDES BENZ S350” – 9.835 manat
“QAZ 3110” – 1.538 manat
“TOYOTA CAMRY” – 3.550 manat
“TOYOTA LAND CRUİSER” – 18.050 mnat
“FORD TRANSİT CONNECT” – 4.150 manat
“DAEWOO NEXİA” – 5.050 manat
“MİTSUBİSHİ LANCER” – 7 550 manat
“MİTSUBİSHİ LANCER” – 6 050 manat
“MİTSUBİSHİ LANCER” – 7 050 manat
“TOYOTA COROLLA” – 22.550 manat  - 6 ədəd
“TOYOTA COROLLA” – 11 050  manat
Daşınmaz əmlak
FƏRDİ YAŞAYIŞ EVİ – 60.800 manat 
FƏRDİ YAŞAYIŞ EVİ – 91.100 manat
Mənzil – 25,080 manat 
QEYRİ-YAŞAYIŞ SAHƏSİ – 45.450 manat
QEYRİ-YAŞAYIŞ SAHƏSİ – 125.150 manat
QEYRİ-YAŞAYIŞ SAHƏSİ – 300.100 manat
QEYRİ-YAŞAYIŞ SAHƏSİ – 208.100 manat
QEYRİ-YAŞAYIŞ SAHƏSİ – 435.100 manat
QEYRİ-YAŞAYIŞ SAHƏSİ – 200.100 manat
QEYRİ-YAŞAYIŞ SAHƏSİ – 210.100 manat
QEYRİ-YAŞAYIŞ SAHƏSİ – 245.100 manat
QEYRİ-YAŞAYIŞ SAHƏSİ – 250.150 manat
QEYRİ-YAŞAYIŞ SAHƏSİ – 295.100 manat
Bankların əmlakı
BANKOMAT – 4.250 manat
BANKOMAT – 4.050 manat
BANKOMAT – 4.550 manat
BANKOMAT – 4.050 manat
L.Ə.
www.oxu.az
"
"Bu il əhalinin mənzil təminatına 250 milyon manat yönəldiləcəkİqtisadi təsnifata uyğun olaraq 2018-ci il üçün dövlət büdcəsi xərclərindən əməyin ödənişinə 4235,2 milyon manat yönəldiləcək.
Oxu.Az Maliyyə Nazirliyinin açıqladığı “Vətəndaşın büdcə bələdçisi” kitabına istinadən xəbər verir ki, cari ildə subsidiyalar və cari transfertlər 1021,4 milyon manat, qrantlar və digər ödənişlərə 100,7 milyon manat, təqaüd və sosial müavinətlərə 2257,2 milyon manat sərf edilməsi proqnozlaşdırılır. 
2018-ci il üçün dövlət büdcəsinin xərclərində sosialyönlü xərclərin xüsusi çəkisi 33,3
faiz səviyyəsində olacaq ki, bu da 2017-ci illə müqayisədə 152,5 milyon manat və ya
2,2 faiz artaraq 7009,4 milyon manat təşkil edəcək. Vətəndaşların güzəştli şərtlərlə mənzil əldə
etməsi xərcləri və sosial ipoteka üzrə - 250,0 milyon manat yönəldiləcək.
L.Ə.
www.oxu.az
"
"Pakistan Azərbaycandan maye qaz alır Pakistanın “Pakistan LNG Limited” dövlət müəssisəsi maye qazın alınması ilə bağlı SOCAR-la danışıqlar aparır. 
Oxu.Az xəbər verir ki, bu barədə “Associated Press” Pakistanın rəsmi mənbələrinə istinadən məlum yayıb.
Danışıqlar Azərbaycanla Pakistan hökumətləri arasında imzalanmış saziş çərçivəsində, ötən ilin sonunda aparılıb.
Mənbələrin məlumatına görə, Pakistan Nazirlər Kabineti “Pakistan LNG Limited”in SOCAR-dan almağa çalışdığı maye qazın qiymətinin təyin edilməsi üçün xüsusi komitə yaradıb.
Bu komitənin tərkibinə Pakistanın “Pakistan LNG Limited”, PSOCL və “Pakistan LNG Terminal Limited” kimi enerji şirkətlərinin nümayəndələri daxil edilib. Azərbaycan tərəfindən danışıqlarda SOCAR nümayəndələri iştirak edir.
www.oxu.az
"
"“Moody's” “Azərbaycan Beynəlxalq Bankı”nın reytinqlərini yüksəldib“Moody’s” Beynəlxalq Reytinq Agentliyi 26 yanvar 2018-ci il tarixli qərarı ilə “Azərbaycan Beynəlxalq Bankı”nın reytinqlərini yüksəldib.
Oxu.Az xəbər verir ki, bankın xarici və yerli valyutada olan uzunmüddətli reytinqləri “Caa1” səviyyəsindən “B3” səviyyəsinə qaldırılıb.
Baza kredit qiymətləndirilməsi (BCA) “caa3” pilləsindən “caa2” pilləsinə, qarşı tərəf uzunmüddətli risk qiymətləndirilməsi isə B3(cr) pilləsindən B2(cr) pilləsinə artırılıb.
Həmçinin bankın uzunmüddətli depozit reytinqləri pozitiv proqnozla dəyərləndirilib.
www.oxu.az
"
" Dolların üç günə olan məzənnəsi açıqlandıAzərbaycan Mərkəzi Bankı (AMB) yanvarın 29-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"Maliyyə Nazirliyi ABB-də nöqsanlar aşkarlayıbAzərbaycan Respublikası Maliyyə Nazirliyinin Dövlət Maliyyə Nəzarəti Xidməti “Azərbaycan Beynəlxalq Bankı” Açıq Səhmdar Cəmiyyəti ilə bağlı nəzarət tədbirlərinin nəticələrini açıqlayıb. 
Nazirlikdən Oxu.Az-a verilən xəbərə görə, Dövlət Maliyyə Nəzarəti Xidmətinin əməkdaşları tərəfindən hesabat dövründə “Azərbaycan Beynəlxalq Bankı” Açıq Səhmdar Cəmiyyətinin vəzifəli şəxsləri tərəfindən külli miqdarda pul vəsaitlərinin dələduzluq yolu ilə ələ keçirilməsi ilə bağlı istintaqı aparılan cinayət işi ilə əlaqədar “Azərbaycan Beynəlxalq Bankı” ASC tərəfindən 2001-ci ilin yanvar ayından 2015-ci ilin may ayına kimi olan dövrdə hüquqi və fiziki şəxslərə kreditlərin verilməsi, istifadəsi və qaytarılması zamanı mövcud qanunvericiliyin tələblərinə əməl edilməsi ilə bağlı aparılan nəzarət tədbirləri yekunlaşdırılıb.
Aşkar edilən nöqsanlara hüquqi qiymət verilməsi üçün yoxlama materialları aidiyyəti üzrə Azərbaycan Respublikasının Daxili İşlər Nazirliyinə göndərilib.
L.Ə.
www.oxu.az
"
"10 dövlət təşkilatı 2,3 milyon manat mənimsəyib Azərbaycan Respublikası Maliyyə Nazirliyinin Dövlət Maliyyə Nəzarəti Xidməti tərəfindən aparılan nəzarət tədbirlərinin nəticələrini açırlayıb. 
Oxu.Az nazirliyə istinadən xəbər verir ki, 2017-ci ildə risklərin qiymətləndirilməsinin nəticələrinə əsasən tərtib olunmuş iş planına uyğun olaraq dövlət büdcəsindən 14 rayon və şəhər icra hakimiyyəti başçılarının aparatlarının saxlanılmasına, rayonların və şəhərlərin abadlığına, yolların, mənzil fondunun və büdcə təşkilatlarının yerləşdikləri binaların əsaslı və cari təmirinə, təmizlik və yaşıllıq xidməti göstərən qurumlara, 1 şəhər ərazi nümayəndəliyinə, həmçinin 11 təhsil, 10 səhiyyə, 1 meliorasiya və su təsərrüfatı müəssisələrinə, 1 statistika müəssisəsinə, 1 mərkəzi icra hakimiyyəti orqanına, 2 diplomatik nümayəndəliyə, regional maliyyə müfəttişliklərinin fəaliyyətləri ilə əhatə olunan şəhər və rayonlarda yerləşən büdcə təşkilatlarına dövlət büdcəsindən ayrılan vəsaitlərin təyinatı üzrə xərclənməsi yoxlanılıb, 2 açıq səhmdar cəmiyyətdə suvarma layihələrinin icrası üzrə monitorinq aparılıb.
2017-ci ildə Dövlət Maliyyə Nəzarəti Xidməti tərəfindən aparılan nəzarət tədbirləri ilə dövlət büdcəsindən ayrılan vəsaitlərin xərclənməsini tənzimləyən normativ hüquqi aktların tələblərinə əməl edilməməsi hesabına aşkar olunan 7367,9 min manat məbləğində artıq ödənişlərin 4673,7 min manatının yoxlamaların gedişində, 81,8 min manatının isə cari ilin əvvəlində bərpası təmin edilib, qüvvədə olan normativ hüquqi aktların tələblərinin pozulması ilə ümumtəhsil məktəblərində yaradılmış sinif komplektləri və məktəbdənkənar müəssisələrdə fəaliyyəti olmayan qruplar, müxtəlif vəzifələr üzrə normadan artıq saxlanılan ştat vahidləri ləğv edilib, həmçinin normativ hüquqi aktların tələblərinə uyğun olmayan digər əsassız ödənişlərin davam etdirilməsi dayandırılıb.
Hesabat dövründə ümumilikdə aşkar edilən yuxarıda qeyd edilən artıq ödənişlərin 10 təşkilat üzrə 2331,8 min manat hissəsinə dair yoxlama materiallarında məniməsəmə əlamətləri müşahidə edildiyindən bu nöqsanlara hüquqi qiymət verilməsi üçün sənədlər Azərbaycan Respublikasının Baş Prokuroruna göndərilib.
Aşkar edilən əsassız ödənişlərin 4 təşkilat üzrə 280,6 min manat hissəsinə dair yoxlama materialları isə Azərbaycan Respublikası İnzibati Xətalar Məcəlləsinin 54.2-ci maddəsinə uyğun olaraq inzibati xətalar haqqında işlər üzrə icraatın başlanması üçün qərar qəbul edilməsi məqsədi ilə aidiyyatı üzrə prokurorluq orqanlarına göndərilib.
Hesabat dövründə Dövlət Maliyyə Nəzarəti Xidmətinin mütəxəssisləri tərəfindən Azərbaycan Respublikası Baş Prokurorluğunun məktubları ilə Maliyyə Nazirliyinə göndərilən prokurorluq orqanlarının qərarlarına əsasən 8 təşkilatda prokurorluq orqanlarının qərarlarında qeyd olunan suallar yoxlanılmış, aşkar edilən 678,3 min manat məbləğində artıq və əsassız ödənişlərin 57,6 min manat hissəsi yoxlamaların gedişində bərpa edilib, yoxlama materialları müvafiq tədbirlər görülməsi üçün aidiyyəti üzrə Azərbaycan Respublikasının Baş Prokurorluğuna göndərilib. 
2017-ci il ərzində müxtəlif dövlət orqanlarına ünvanlanan və həmin orqanlar tərəfindən Maliyyə Nazirliyinə göndərilən, habelə birbaşa Maliyyə Nazirliyinə daxil olmuş və araşdırılması Dövlət Maliyyə Nəzarəti Xidmətinə həvalə edilən 260-dan cox vətəndaş müraciətləri ölkə başçısının tapşırıqlarına uyğun olaraq daha diqqətlə öyrənilərək araşdırılıb, müraciətlərdə qaldırılan məsələlərin xeyli hissəsi təsdiqini tapıb və vətəndaşların hüquqları bərpa edilib. Bu səpkili 20 müraciətin araşdırılması zamanı aşkar edilən nöqsanların ciddiliyi nəzərə alınaraq araşdırılmaların nəticələrinə dair tərtib edilən sənədlər həmin nöqsanlara hüquqi qiymət verilməsi üçün Respublika Baş Prokurorluğuna göndərilib.
Aparılan nəzarət tədbirləri ilə büdcə təşkilatlarında maliyyə qaydalarının pozulmasına yol vermələri müəyyən edilən vəzifəli şəxslər barəsində Azərbaycan Respublikasının İnzibati Xətalar Məcəlləsinə uyğun olaraq müvafiq inzibati protokollar tərtib edilib, İnzibati Xətalar Məcəlləsinin 410.1-ci və 410.2-ci maddələrində nəzərdə tutulan inzibati xətalar törətdiklərinə görə 760 vəzifəli şəxsə ümumilikdə 639,0 min manat məbləğində inzibati cərimələr tətbiq edilib və həmin cərimələrin dövlət büdcəsinə ödənilməsi təmin olunub.
Dövlət büdcəsindən maliyyələşdirilən təşkilatlarda aşkarlanan nöqsanlar 
- abadlıq və təmir işlərinin podratçı təşkilatlar tərəfindən dəyərinin əsassız olaraq artırıldığı və bu hesaba onlara artıq büdcə vəsaitinin ödənildiyi, dövlət satınalmaları haqqında qanunvericiliyin tələblərinə zidd olaraq satınalma metodlarından istifadə etmədən malların, iş və xidmətlərin satın alınması hallarına yol verildiyi;
- bəzi rayon icra hakimiyyətlərində malların dəyərinin ödənilməsi üçün nəzərdə tutulan vəsaitlərin işçilərdən birinin plastik kartına köçürüldüyü və sonradan plastik kartdan nağd qaydada çıxarılaraq pərakəndə satış məntəqələrindən nağd ödənişlə malların alınmasının həyata keçirildiyi;
- əməkhaqlarının əsassız olaraq artırıldığı və əsassız olaraq artırılan hissəsinin baş mühasiblərin və onlara yaxın adamların plastik kartlarına köçürülərək israf edildiyi;
- ali və orta ixtisas təhsili müəssisələrində tələbələrdən təhsil haqqının yığılaraq vaxtında mədaxil edilmədiyi və borcların mühasibat uçotunda düzgün əks etdirilmədiyi, artıq kafedraların və fakultələrin saxlanıldığı, maddi-məsul şəxslərin öhdələrində material qiymətliləri üzrə xeyli məbləğdə çatışmazlıqlara yol verildiyi;
- xəstəxanalarda növbəti illər üçün ştat cədvəlləri tərtib edilərkən əvvəlki dövrlərdə vakant qalmış ştat vahidlərinin nəzərə alınmadığı və nəticədə bütün illərdə proqnozlaşdırılmış ştat vahidlərinin xeyli hissəsinin vakant qaldığı və bu hesaba ənəkhaqqı fondunda yaranmış böyük məbləğdə sərbəst vəsaitin işçilərə əlavə haqq kimi ödəndiyi;
- müvafiq qaydada müəyyən edilmiş normadan artıq ştat vahidlərinin saxlandığı, digər təşkilatlarda öz iş yerlərində işləyən və əmkhaqqı alan işçilərin eyni dövrdə xəstəxanalarda stasionar rejimdə müalicə olunduqlarının sənədləşdirildiyi və onlara əmək qabiliyyətini müvəqqəti itirməyə görə xəstəlik vərəqələrinin verildiyi; 
- statistika idarələrində müvafiq qaydada müəyyən edilmiş normadan artıq ştat vahidlərinin saxlanıldığı, məzuniyyətdə olan sürücülərin adlarına əməkhaqlarının yazıldığı;
- mövcud qaydalara uyğun olaraq kənd təsərrüfatının siyahıyaalınmasının keçirilməsi zamanı bu işlərə məşğulluq xidmətlərində iş axtaran və işsiz kimi qeydə alınmış alı və orta ixtisas təhsilli kənd təsərrüfatı mütəxəssisləri cəlb edilməli olduğu halda, peşə ixtisasları və işləyib-işləmədikləri barədə müvafiq araşdırmalar aparılmadan faktiki olaraq müxtəlif təşkilatlarda daimi işləyən işçilərin müvəqqəti işçi kimi bu işlərə cəlb edildiyi;
- ayrı-ayrı ümumtəhsil məktəblərinin özlərinin müstəqil binalarının olmadığı, həmin məktəblərin müxtəlif ünvanlarda dərslərin tədrisi üçün heç bir şəraiti olmayan, məktəb kimi fəaliyyət göstərməsi üçün yararsız və qəzalı vəziyyətdə olan tikililərdə və ayrı-ayrı darısqal otaqlarda yerləşməsinin sənədləşdirildiyi;
- şəbəkə üzrə təsdiq edilmiş sinif komplektlərinin sayına görə sinif otaqları olmadığı və maddi-texniki bazası imkan vermədiyi halda müvafiq qaydada müəyyən edilmiş normadan artıq sinif komplektlərinin və ştat vahidlərinin saxlanıldığı;
- dərslər əsas müəllimlər tərəfindən keçirildiyi və jurnallar onlar tərəfindən yazıldığı halda, dərs saatlarının əvəz edilməsinin digər müəllimlərin adlarına rəsmiləşdirildiyi;
- faktiki olaraq işə davamiyyəti olmayan işçilərə və işğaldan sonrakı dövrdə işə qəbul edilmiş və faktiki olaraq işləyən məcburi köçkünlərə orta aylıq (dondurulmuş) əməkhaqqının ödənildiyi;
- alınması rəsmiləşdirilmiş maddi dəyərlilərin maddi-məsul şəxslərin hesabında uçota alınmadığı və onların yoxlama zamanı aparılmış inventarlaşma ilə faktiki mövcud olmadığı;
- musiqi məktəblərindən kənarlaşdırılmış uşaqlara tədris adı ilə, habelə ixtisas fənləri üzrə dərs saatları ilə üst-üstə düşən köməkçi fəndlər üzrə deyilməsi sənədləşdirilən dərs saatlarına görə müəllimlərə əmək haqqı hesablandığı;
- şəraiti olmayan otaqlarda musiqi dərslərinin deyilməsinin sənədləşdirildiyi;
- işdən kənarlaşdırılmış və ümumiyyətlə musiqi məktəbində işləməyən şəxslərin adlarına açılmış plastik kartlara əmək haqqı adı ilə əsassız olaraq böyük məbləğdə vəsait köçürüldüyü;
- rayon baytarlıq idarələrində zərərli iş şəraitində işləməyən işçilərə zərərli iş adı ilə əlavə haqq ödənildiyi, maddi-məsul şəxslərin öhdələrində dərman preparatları üzrə çatışmazlıqların olduğu, xırda və iri buynuzlu heyvanların saylarının artıq göstərilməsi hesabına vaksin preparatlarının artıq silindiyi.
L.Ə.
www.oxu.az 
"
"Nazirlik: Ermənistanda pensiya Azərbaycandan yüksək deyil “Ermənistan Mərkəzi Bankının rəhbərinin ölkədə pensiyaların səviyyəsinin Gürcüstan və Azərbaycandan yüksək olması barədə səsləndirdiyi fikir reallıqdan uzaqdır”. 
Oxu.Az-a bunu Əmək və Əhalinin Sosial Müdafiəsi Nazirliyinin İctimaiyyətlə əlaqələr şöbəsinin müdiri Elman Babayev deyib. 
O qeyd edib ki, bütün sahələrdə dərin böhran içində olan Ermənistanda getdikcə daha da pisləşən sosial vəziyyət barədə heç bir əsas olmadan müsbət rəy yaratmağa yönələn mənasız cəhddən başqa bir şey deyil:
“Bunu aydın şəkildə görmək üçün Moskvada yerləşən Beynəlxalq Pensiya və Sosial Fondlar Assosiasiyasının MDB ölkələri üzrə 2017-ci ilə dair pensiyaların orta aylıq məbləği ilə bağlı açıqladığı göstəricilərə diqqət yetirmək kifayətdir”.

L.Ə.
www.oxu.az
"
"Hesablama Palatası Əmanətlərin Sığortalanması Fondunu yoxlayıb Hesablama Palatasının Kollegiyasının növbəti iclası keçirilib. 
Palatadan Oxu.Az-a verilən məlumata görə, iclasda dövlət büdcəsinin investisiya xərclərindən və ehtiyat fondlarından Təhsil Nazirliyinə əsaslı vəsait qoyuluşu üçün ayrılan vəsaitlərin istifadəsinə dair və ləğv prosesində olan “Yunayted Kredit Bank” ASC-nin əmanətçilərinə kompensasiya ödənişləri üzrə Azərbaycan Əmanətlərin Sığortalanması Fondunda (ADIF) aparılmış auditin nəticələrinə dair hesabatlar müzakirə olunub.
İclasda hər bir nəzarət tədbiri üzrə kollegiya qərarının layihəsi müzakirə edilərək təsdiq olunub. Həmin qərarların icrasını təmin etmək məqsədilə aidiyyəti dövlət qurumlarına təqdimatların göndərilməsi və audit tədbirlərinin nəticələri barədə məlumatların Milli Məclisə təqdim olunması qərara alınıb.
İclasda aparılmış audit tədbirlərinin nəticələri üzrə təqdimatların icrası vəziyyəti barədə auditorların məlumatı dinlənilib, Hesablama Palatasının İş planında nəzərdə tutulmuş nəzarət tədbiri ilə bağlı proqram təsdiq olunub, müvafiq qərarlar qəbul edilib.
L.Ə.
www.oxu.az
"
"Baş katib: Neft bazarı ilin birinci yarısına qədər balanslaşmayacaqBeynəlxalq neft bazarı 2018-ci ilin yarısına qədər balanslaşmayacaq. 
Oxu.Az Rusiya mətbuatına istinadən bildirir ki, belə bir bəyanatla OPEC-in baş katibi Məhəmməd Barkindo çıxış edib. 
O bildirib ki, OPEC məlumatları daxil olmaqla, proqnozlar ilin ikinci yarısında tunelin sonunda işıq görünəcəyini göstərir.
Qeyd edək ki, OPEC və quruma daxil olmayan ölkələr neft hasilatının gündəlik 1,8 milyon barel azaldılması ilə bağlı razılaşma əldə ediblər. 
L.Ə.
www.oxu.az
"
"Mərkəzi Bankda kommersiya bankları ilə görüş keçirilib Azərbaycan Mərkəzi Bankı (AMB) nağd pulla bağlı biznes proseslərinin avtomatlaşdırılması səviyyəsinin yüksəldilməsi və modernizasiyası istiqamətində tədbirləri davam etdirir.
Oxu.Az banka istinadən xəbər verir ki, bununla əlaqədar ölkə ərazisində fəaliyyət göstərən kommersiya bankları və poçt rabitəsinin milli operatorunun nümayəndələri ilə birlikdə Mərkəzi Bankda görüş keçirilib.
Görüş zamanı Mərkəzi Bankda tətbiq edilən və bütövlükdə bank sektorunu əhatə edən tam avtomatlaşdırılmış “Nağd pulun idarəetmə sistemi”ndə (CMS) yaradılmış yeni imkanlar və texnoloji məhsullar barəsində təqdimat keçirilib.
Bildirilib ki, sistemin tətbiqi nağd pulla əməliyyatların avtomatlaşdırılmasına və elektron identifikasiyasına, məlumatların təhlükəsizliyinin təmin olunmasına, risklərin minimallaşdırılmasına və bütövlükdə idarəetmənin effektivliyinin yüksəldilməsinə imkan verib.
Qeyd olunub ki, Azərbaycan Mərkəzi Bankının bu təcrübəsi beynəlxalq konfraslar və görüşlər çərçivəsində nümayiş etdirilib, müxtəlif ölkələr tərəfindən yüksək maraqla qarşılanıb.
Görüşdə nağd pul tədavülünün effektiv təşkili, dövriyyənin yüksək keyfiyyətli pul nişanları ilə təmin olunması və saxtalaşdırmaya qarşı mübarizənin gücləndirilməsi ilə əlaqədar məsələlər müzakirə olunub və müvafiq tövsiyələr verilib.
L.Ə.
www.oxu.az
"
"Maliyyə Nazirliyi kommersiya təşkilatlarından audit hesabatlarını tələb edirMaliyyə Nazirliyi kommersiya təşkilatları və publik hüquqi şəxslərə müraciət edib.
Nazirlikdən Oxu.Az -a verilən məlumata görə, “Auditor xidməti haqqında” Azərbaycan Respublikası qanununun 2-ci maddəsinə uyğun olaraq audit yoxlaması məcburi və ya könüllü (təsərrüfat subyektinin öz təşəbbüsü ilə) ola bilər.
Qanuna görə, öz maliyyə hesabatlarını dərc etdirməli olan təsərrüfat subyektləri üçün, habelə qanunla bilavasitə nəzərdə tutulmuş hallarda həyata keçirilməli olan audit məcburi, digər hallarda isə könüllüdür.
Azərbaycan Respublikasının Mülki Məcəlləsinin 91.4-cü maddəsinə uyğun olaraq məhdud məsuliyyətli cəmiyyət illik maliyyə hesabatının düzgünlüyünü yoxlatmaq üçün hər il müstəqil auditor cəlb etməlidir (kənar audit).
Mülki Məcəllənin 107.6-cı maddəsinə uyğun olaraq səhmdar cəmiyyəti illik maliyyə hesabatının yoxlanılması üçün müstəqil auditoru cəlb etməyə borcludur.
“Mühasibat uçotu haqqında” Azərbaycan Respublikası Qanununun 12.3-cü maddəsinə uyğun olaraq ictimai əhəmiyyətli qurumlardan, birləşdirilmiş (konsolidə edilmiş) maliyyə hesabatlarını hazırlayan kommersiya təşkilatlarından, habelə dövlət zəmanəti ilə kredit alan və ya dövlət borcunun xərclənməsi ilə bağlı layihələrdə iştirak edən, həmçinin büdcədən subsidiya, subvensiya, qrant və ya müəyyən səlahiyyətlərin yerinə yetirilməsi ilə bağlı büdcə vəsaiti ayrılan kommersiya təşkilatlarından illik maliyyə hesabatlarının və birləşdirilmiş (konsolidə edilmiş) maliyyə hesabatlarının auditor rəyi ilə birlikdə təşkilatın internet səhifəsi olduqda, həmin təşkilatın internet səhifəsində və mətbu orqanda dərc etdirməsi tələb olunur.
Eyni zamanda, “Mühasibat uçotu haqqında” Qanunun 12-1.9-cu maddəsinə uyğun olaraq müvafiq icra hakimiyyəti orqanı tərəfindən yaradılan, birləşdirilmiş (konsolidə edilmiş) maliyyə hesabatlarını tərtib edən, habelə nizamnamələrində maliyyə hesabatlarının dərc edilməsi nəzərdə tutulan publik hüquqi şəxslər illik maliyyə hesabatlarını və birləşdirilmiş (konsolidə edilmiş) maliyyə hesabatlarını auditor rəyi ilə birlikdə özlərinin rəsmi internet səhifələrində və ya mətbu orqanda dərc edirlər.
Azərbaycan Respublikasının İnzibati Xətalar Məcəlləsinin 464-cü maddəsinə əsasən “Auditor xidməti haqqında” Azərbaycan Respublikasının Qanunu ilə nəzərdə tutulmuş hallarda həyata keçirilməli olan məcburi auditdən yayınmağa görə vəzifəli şəxslər üç yüz manatdan altı yüz manatadək məbləğdə, hüquqi şəxslər min beş yüz manatdan iki min beş yüz manatadək məbləğdə cərimə edilir.
L.Ə.
www.oxu.az
"
"“Beynəlxalq Bank” London məhkəməsinin qərarına münasibət bildirib“Azərbaycan Beynəlxalq Bankı” London məhkəməsinin qərarına münasibətini açıqlayıb. 
Oxu.Az-ın məlumatına görə, bankın mətbuat xidmətindən APA-ya bildirilib ki, xarici kreditorlar qarşısındakı öhdəliklərin könüllü restrukturizasiyası prosesi uğurla tamamlandıqdan sonra “Azərbaycan Beynəlxalq Bankı” prosesin bu yuridiksiyalarda müddətsiz tanınması məqsədilə ABŞ və Böyük Britaniya məhkəmələrinə müraciət edib:
“Belə bir müraciət BMT-nin Beynəlxalq Ticarət üzrə Komissiyasının (UNCITRAL) çərçivə qanunu əsasında yerinə yetirilən hüquqi prosedurdur. Bu prosedur sırf texniki xarakter daşıyır, transsərhəd effektinə malik deyil və restrukturizasiya prosesinin nəticələrinə də heç bir təsir göstərmir. Restrukturizasiya olunmuş öhdəliklər müqabilində onlara təklif edilən maliyyə alətlərini artıq təhvil almış kreditorlar üçün bu cür texniki proseslər yenilik sayılmır”.
Mətbuat xidmətindən qeyd edilib ki, 18 yanvar 2018-ci il tarixində Nyu-York Məhkəməsi bankın müraciətini təmin edərək artıq ABŞ ərazisində “Azərbaycan Beynəlxalq Bankı”nın aktivlərinə qarşı iddia tələblərinə müddətsiz moratorium barədə qərar çıxarıb:
“London məhkəməsinin belə bir qərarı gözlənilən idi. Çünki ABŞ məhkəmələrindən fərqli olaraq, Böyük Britaniyada birinci instansiya məhkəmələri bu qəbildən olan məsələlərlə bağlı yekun qərarvermə səlahiyyətinə malik deyil və bu proses əlavə vaxt aparır. London məhkəməsi bankın restrukturizasiya prosesinin müddətsiz qaydada tanınması barədə Apellyasiya, yaxud Ali Məhkəməyə müraciət hüququnu tanıyıb. Halbuki məhkəmə bankı belə bir hüquqdan məhrum etmək səlahiyyətinə də malik idi. Bu hüququn tanınması isə məsələnin apellyasiya qaydasında, yaxud Ali Məhkəmədə həllini tapacağı perspektivinin çox böyük olduğunu göstərir”.
Məlum olur ki, moratorium müraciətinin rədd olunması üçün London məhkəməsinə müraciət edən “Sberbank” və “Franklin Tempelton” könüllü restrukturizasiya olunmuş öhdəliklərin cüzi hissəsinə malikdir:
“Böyük Britaniya ərazisində bankın aktivlərinə iddia tələblərinə qarşı məhkəmə moratoriumu 06 iyun 2017-ci il tarixindən qüvvəyə minib və bu günə qədər hüquqi qüvvəsini qoruyur. Bu kreditorların tələbləri restrukturizasiya prosesinin nəticələrinə hər hansı şəkildə xələl gətirmir. Çünki bu tələb sırf kommersiya mübahisəsi mahiyyəti daşıyır və restrukturizasiya prosesindən kənardır.
L.Ə.
www.oxu.az
"
"Kredit Zəmanət Fondu 25 milyon manatlıq istiqraz yerləşdirirFevralın 1-də BFB-də İpoteka və Kredit Zəmanət Fondunun 25 mln. manat həcmində adlı, sənədsiz, faizli ipoteka istiqrazlarının yerləşdirilməsi üzrə hərrac keçiriləcək.
Fonddan Oxu.Az-a verilən məlumata görə, istiqrazlar 1004,58 manat qiyməti ilə satışa çıxarılacaq.
Maliyyə Bazarlarına Nəzarət Palatası tərəfindən “Azərbaycan Respublikası İpoteka və Kredit Zəmanət Fondu”nun adlı, sənədsiz, faizli ipoteka istiqrazlarının baza emissiya prospekti 10 noyabr 2017-ci il tarixində qeydə alınıb. Emissiyanın ümumi həcmi 50 mln. manat təşkil edir, bir istiqrazın nominal dəyəri 1 000 manat, istiqraz üzrə faiz dərəcəsi 3% təşkil edir.
Baza emissiya prospektinə əsasən, yerləşdirmə kütləvi təklif üsulu ilə “Bakı Fond Birjası” QSC vasitəsi ilə keçiriləcək. Depozitari və Sərəncamçı xidmətləri Milli Depozit Mərkəzi tərəfindən göstəriləcək.
L.Ə.
www.oxu.az
"
"ABŞ prezidenti: Dolların məzənnəsi yüksəlməkdə davam edəcək ABŞ prezidenti Donald Tramp dolların məzənnəsindəki yüksəlişin davam edəcəyini bildirib. 
Oxu.Az xəbər verir ki, bunu ABŞ prezidenti Donald Tramp Davosda (İsveçrə) keçirilən Dünya İqtisadi Forumunda deyib.
O, xəzinə naziri Steven Mnuçinin zəif dolları dəstələdikləri yönündə açıqlamasına toxunaraq qeyd edib ki, ABŞ iqtisadiyyatı böyüdükcə, dollar da güc qazanacaq. 
Nəzərə çatdıraq ki, Trampın açıqlamasından sonra dollar itirdiyi dəyəri bərpa etməyə başlayıb. 
Qeyd edək ki, Avropa Mərkəzi Bankının dünən keçirilən toplantısında faizlərin dəyişdirilməməsi, elə də bankın rəhbərinin açıqlamaları avronun dollara nisbətdə son üç ilin zirvəsinə yüksəlməsinə gətirib çıxarmışdı. 
L.Ə.
www.oxu.az
"
"Azərbaycan və Türkiyə arasında pomidor rəqabəti dərinləşir Rusiya Türkiyənin daha beş şirkətinə pomidor idxalına icazə verə bilər. 
Oxu.Az xəbər verir ki, Rusiya Qida Təhlükəsizliyi Təşkilatı “Rosselxoznadzor”un mətbuat xidmətinin açıqlamasına görə, pomidor ixrac etmək istəyən türk şirkətlərinin pomidorlarının keyfiyyətinin yoxlanması prosesi hələ başa çatmayıb:
“Bununla belə, daha beş şirkətin pomidor ixrac etməsinə icazə vermək istəyirik”.
Qeyd edək ki, Rusiya ötən ilin noyabrında türk şirkətlərindən 50 min ton pomidor alıb. Nəzərə çatdıraq ki, Azərbaycanın qeyri-neft ixracında pomidor satışı birinci yerdədir. Yerli pomidorlar Rusiyaya ixrac edilir. Ötən il bu ölkəyə 151.6 milyon ABŞ dolları dəyərində pomidor ixracı reallaşdırılıb.
Bildirək ki, Türkiyə istehsalı olan pomidorlarla Azərbaycan məhsulunun istehlak qiymətləri arasında ciddi fərq var. Belə ki, Azərbaycan pomidorları keyfiyyətinə görə daha bahadır. 
Xatırladaq ki, türk pomidorlarının Rusiya bazarındakı payı Avropanın embarqosundan sonra artmışdı. 2015-ci ildə Rusiya idxalında bu ölkənin payı 41,8 faizdən 48,7 faizə qədər təşkil edirdi (Beynəlxalq Ticarət Mərkəzinin hesablamaları). Həmin dövrdə digər böyük idxalçı ölkələrin də - Çin, Mərakeş, Belarus və Azərbaycanın da tədarükü yüksəldi. Azərbaycan 8, 5 faizlə bazarın 4-cü payçısı idi. Lakin Rusiya ilə Türkiyə arasında yaşanan siyasi gərginlik Azərbaycanın payının daha da artmasına gətirib çıxardı. 
L.Ə.
www.oxu.az
"
"“AzeriLight” bahalaşdı Yanvarın 26-də keçirilən hərraclarda Azərbaycan neftinin qiyməti ucuzlaşıb.
Oxu.Az xəbər verir ki, “AzeriLight” markalı neftin 1 barelinin dəyəri 0,77 dollar və ya 1,08% artaraq 72,18 dollar təşkil edib.
Qeyd edək ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
L.Ə.
www.oxu.az
"
"Londondan “Beynəlxalq Bank”ın əleyhinə qərarLondon Ali Məhkəməsi Rusiyanın ən iri bankı sayılan “Sberbank” və “Franklin Templeton” ailə fondunun “Azərbaycan Beynəlxalq Bankı”na qarşı borcun restrukturizasiyası (təkrar strukturlaşdırılması) üzrə iddia tələbini təmin edib.
Oxu.Az xəbər verir ki, bu barədə “Reuters” agentliyi London Ali Məhkəməsinin çıxardığı qərara əsasən məlumat yayıb.
Azərbaycanın ən iri bankı sayılan ABB 2017-ci ilin mayında gözlənilmədən 3.3 milyard dollar məbləğində borcun restrukturizasiyasını elan edib.
Bank hökumətin vasitəçiliyi ilə kreditorlara, o cümlədən avroistiqraz sahiblərinə borcun bir hissəsinin silinməsi ilə bağlı təklif göndərib.
“Diskont borcun kateqoriyasından asılı olub, 3,20 və 50 faiz təşkil edib”, - deyə “Sberbank” rəhbərliyinə yaxın olan mənbə bildirib. Mənbənin sözlərinə görə, bank ikinci kateqoriyaya düşüb ki, bununla razılaşmayıb.
May ayında ABB London Ali Məhkəməsinin “kreditorların tələblərinin təmin edilməsinə qoyulan moratorium” haqqında qərar qəbul edib. Restrukturizasiya Azərbaycan qanunvericiliyi əsasında aparılıb və yanvarın 30-na (cari ilin) kimi başa çatdırılmalıdır.  
Ali Məhkəmənin sənədlərinə əsasən, moratorium kreditorlara “Beynəlxalq Bank”a qarşı hər hansı hüquqi addımlar atmaq və ya davam etdirməyə və ya məhkəmə qərarı olmadan onun aktivlərinə yiyələnməyə icazə vermir.
ABB  yanvarın 30-da bitən moratoriumun vaxtını uzatmağı xahiş etsə də, “Sberbank” və “Franklin Templeton Investment Management Limited” (FTIML)  buna qarşı çıxıb. Bunu yanvarın 18-də çıxan qərardan da görmək olur.
“Sberbank” 2016-cı ildə ABB-yə ticarətin maliyyələşdirilməsi ilə bağlı əqdlər üçün 20 milyon dollar məbləğində kredit ayırıb. FTIML 2019-cu ildə ödənilməli olan 500 milyon dollar məbləğində ABB istiqrazlarının sahibi olub.  
Heç bir kreditor restrukturizasiya planı ilə razılaşmayıb.
“Sberbank” və FTIML bildiriblər ki, borc götürənlə münasibətlər ingilis hüququ əsasında qurulub və 1890-cı ilin “Qibbs işi” adlı presedentinə istinad edilib: həmin presedentə görə, ingilis hüququ əsasında nizamlanan borc, borc götürənin digər ölkədə iflasa uğraması ilə əlaqədar silinə bilməz.
Məhkəmə “Sberbank” və FTIML-nin mövqeyini dəstəkləyərək, ABB-yə qarşı prosesdə “Qibbs işi” presedentini nəzərə alıb.
“Məhkəmənin qərarı ingilis hüququ ilə bağlı tələblərin stabilliyinin möhkəmlənməsinə kömək edəcək və bazar iştirakçılarının öz öhdəliklərini vicdanlı şəkildə yerinə yetirməsinə stimul verəcək”, - deyə “Sberbank”ın mətbuat xidmətinin açıqlamasında bildirilir.
FTIML məsələni şərh etməkdən imtina edib.
ABB düşünür ki, çıxarılan qərar Sberbank və FTIML ondan ödəniş tələb etməsinə imkan vermir.
“Məhkəmə bu məsələnin həllini tapması üçün  öz qərarında ABB-nin Apellyasiya Məhkəməsinə müraciət etməsini tövsiyə edib”, - deyə ABB şərhində bildirilir.
“İngiltərədəki məhkəmə prosesi Azərbaycanda restrukturizasiya prosesinin uğurlu şəkildə yekunlaşmasına heç bir təsir etməyəcək”.
Habelə britaniyalı vəkil  bildirib ki, Apellyasiya Məhkəməsinin qərarına kimi restrukturizasiya tamamlana bilməz. Bu proses isə hələ bir neçə ay çəkə bilər.
www.oxu.az
"
"Avro manata nisbətdə dəyər itirdi Azərbaycan Mərkəzi Bankı 26 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1,7001 manat olub, Avro/manat məzənnəsi 2.1119 manat təşkil edib.
1 türk lirəsi 0.4524 manat, 1 rus rublu 0.0304 manat, 1 İran rialı 0.0041 manat, 1 gürcü larisi isə 0.6828 manat olub.
L.Ə.
www.oxu.az
"
"Neft ucuzlaşdı Dünya birjalarında neft ucuzlaşıb.
Oxu.Az xəbər verir ki, 26 yanvar, səhər saatlarına WTI neftinin qiyməti 1 barelə görə 0,16 dollar və ya 0,24% azalaraq 65,35 dollar təşkil edib.
Brent markalı neftin 1 barelinin dəyəri isə 0,20 dollar və ya 0,28% azalaraq 70,22 dollar təşkil edib.
L.Ə.
www.oxu.az
"
"Avro dollara nisbətdə bahalaşdıAvrozonanın vahid valyutası 2014-cü ildən bəri ilk dəfə dollar qarşısında 1,25 səviyyəsini ötüb.
Oxu.Az xəbər verir ki, avronun bahalaşmasına Avropa Mərkəzi Bankının rəhbəri Mario Draqinin bankın faiz dərəcələrini dəyişdirməməsi ilə bağlı verdiyi açıqlama səbəb olub.
Bundan başqa, dolların avro qarşısında zəifləməsinə Davos İqtisadi Forumunda çıxışçıların açıqlamaları da təsirsiz ötüşməyib. 
A.M.
www.oxu.az
"
"SOCAR-ın rekordu Türkiyə mətbuatındaAzərbaycan Dövlət Neft Şirkəti – SOCAR keçən il ümumi neft istehsalını 1 milyon ton həcmində artıraraq, 42 milyon ton səviyyəsinə çıxarıb və rekord qırıb.
Oxu.Az xəbər verir ki, bu barədə Türkiyənin “Hürriyet” qəzetinin “SOCAR neft istehsalında rekord qırdı’’ başlıqlı məqaləsində deyilir.
“SOCAR-ın açıqlamasında şirkətin xam neft istehsalının və gəlirlərinin 2017-ci ildə əvvəlki ilə nəzərən artım nümayiş etdirdiyi bildirilib. Xüsusilə köhnə yataqlarda yeni texnologiya ilə istehsala keçilərək ümumi həcmdə 1 milyon ton istehsala nail olduqları ifadə edilib. SOCAR bununla il ərzində indiyəqədərki ən yüksək rəqəmə çatıb və istehsal rekordu qırıb’’, - deyə məqalədə qeyd olunur.
Bildirilir ki, köhnə mədənlərdəki istehsalın azalmasının qarşısını almaq məqsədilə yeni texnologiyalarla geoloji-texniki işlər və yeniləmələr həyata keçirilib, bununla yanaşı, istehsalın bütün gücü ilə davam etdirilməsi üçün yeni neft yataqları da istismara açılıb.
“Şirkətin açıqlamasına görə, SOCAR-la müqavilələri olan “Abşeronneft” və “Bibiheybətneft” şirkətləri də neft istehsalını əvvəlki ilə nisbətən 8.7 faiz və 1.9 faiz həcmində artırıb’’.
Məqalədə həmçinin SOCAR-ın “Azneft” İstehsalat Birliyinin direktoru Daşqın İsgəndərovdan sitat gətirilir.
“Abşeron” yatağında iki dəfədən çox istehsal artımına nail olduqlarını qeyd edən D.İsgəndərov əlavə edib ki, SOCAR istehsalı artırmaqla yanaşı, xərcləri də aşağı salıb:
“Azərbaycandakı neft mühəndislərinin qərarlılığı sayəsində emal xərclərini dünya səviyyəsindən də aşağı salmağa nail olmuşuq”.
Dünya birjasında neftin qiymətinin yenidən yüksəlişə keçməsi üçün OPEC ölkələri tərəfindən istehsalın azaldılması ilə bağlı müqavilənin müddətinin 2018-ci ilin sonuna qədər uzadıldığını xatırladan İsgəndərov Azərbaycanın bu müqavilə çərçivəsində istehsalın məhdudlaşdırılması ilə əlaqədar götürdüyü öhdəliklərini tam olaraq yerinə yetirdiyini və istehsaldakı azalmanın yüksələn neft qiymətlərinin təsirilə SOCAR-ın gəlirlərinə müsbət təsir etdiyini bildirib.



www.oxu.az
"
"“MADO”nun yarısını ərəblər satın aldı Qətərin “Al Sraiya və Venture Capital” şirkəti Lüksemburqdakı “Turkish Cafe Company S.A.R.L” vasitəsi ilə Türkiyənin ən böyük kafe şəbəkəsi “MADO” səhmlərinin 42 faizini satın alıb.
Oxu.Az xarici mətbuata istinadən xəbər verir ki, ortaqlıqla bağlı bir müddətdir davam edən müzakirələr başa çatıb. 
Türkiyənin Rəqabət Təşkilatının açıqlamasına görə, “Yaşar Dondurma ve Gıda Maddeleri A.Ş.”nin sərmayəsini təmsil edən payların 42 faizi “Turkey Café Company S.A.R.L”. tərəfindən alınıb.
Satınalma prosesi ilə bağlı açıqlama verən “MADO”nun direktoru Gürol Çıragöz bildirib ki, dünyanın 20 ölkəsində 50 kafesi fəaliyyət göstərir. Bunu daha da artırmaq və qlobal oyunçu olmağı hədəfləyirlər: 
“Bu ortaqlıq hədəflərimizi reallaşdırmağa dəstək verəcək”. 
Qeyd edək ki, səhmlərin satış dəyəri ilə bağlı rəqəmlər açıqlanmayıb. 
“MADO” Azərbaycanda da kafe şəbəkəsinə sahibdir. 
L.Ə.
www.oxu.az
"
"Sürüşmə zonasından köç kirayə mənzil bazarında qiymətləri artıracaqmı?Səbail rayonunun Bayıl yamacındakı sürüşmə zonasından çıxarılan 80 ailə – 390 nəfərə bu aydan etibarən müvəqqəti olaraq kirayə haqqı ödəniləcək. Nəzərə çatdıraq ki, artıq şəhərin bir sıra ərazilərində dövlət sifarişi ilə tikinti layihələrinin həyata keçirilməsi səbəbindən sakinlərin müvəqqəti kirayə evlərə yerləşdirilməsi prosesi həyata keçirilir. Bu, kirayə mənzil bazarında qiymətlərin artımına gətirib-çıxarıb. Məsələn, “İnşaatçılar” metrostansiyasının yaxınlığındakı beşmərtəbəli binaların sökülməsi nəticəsində sakinlərin köçürülməsi ərazidə kirayə evlərin qiymətlərinin artımını şərtləndirib. Növbəti köçürülmə kirayə mənzil bazarında qiymət artımlarına gətirib çıxaracaqmı? 
Daşınmaz əmlak bazarı üzrə ekspert Ramil Osmanlı Oxu.Az-a açıqlamasında bildirib ki, ailələrin kirayə evlərə köçürülməsi ərazi yaxınlığında kirayə mənzil bazarına müvəqqəti təsir edə bilər:
“Müəyyən dövrdə qiymət dəyişməsinin başvermə ehtimalı var. Məsələyə ümumən yanaşsaq, hesab etmirəm ki, 80 ailənin köçürülməsi Bakı şəhərində mənzil bazarında qiymətlərə təsir etsin. Qısamüddətli dövr üçün əraziyə yaxın yerlərdə nisbi qiymət dəyişiklikləri ola bilər”. 
Kirayə mənzil bazarında qiymətlərin bahalaşmasına aydınlıq gətirən R.Osmanlı deyir ki, qiymətlər beş faiz artıb:
“Kirayə mənzil bazarında qiymət artımları qısamüddətli olur. İcarə bazarında qiymət dəyişimi il ərzində mütəmadi baş verdiyindən diqqət çəkmir”.
Qeyd edək ki, adətən, dövlət tərəfindən vətəndaşların yerləşdirilməsi ilə bağlı ayrılan vəsaitin məbləği ailə başına 350 manat təşkil edir. 
L.Ə.
www.oxu.az
"
"“Baktelecom” genişzolaqlı şəbəkənin əhatə dairəsini genişəndirir “Bakı Telefon Rabitəsi” MMC (“Baktelecom”) telekommunikasiya infrastrukturunun müasirləşdirilməsi və xidmət çeşidinin genişləndirilməsi istiqamətində bir sıra layihələr həyata keçirir.  
“Baktelecom” tərəfindən son nəsil simsiz rabitə (LTE) texnologiyasının tətbiqi zəif infrastrukturlu ərazilərdə telekommunikasiya xidmətlərinin təmin edilməsinə imkan yaradır. Belə ki, 100 mb/s məlumat ötürmə sürətinə  malik olan LTE ən perspektivli simsiz texnologiyalardan biri hesab olunur.
Artıq Bakının iki ərazisində bu texnologiya pilot layihə şəklində uğurla həyata keçirilir. Paytaxtətrafı kənd və yaşayış massivlərində də yeni stansiyalar qurulur. Beləliklə, cari ilin mart ayından rabitə infrastrukturunun məhdud olduğu ərazilərin sakinləri internet və digər rabitə xidmətləri ilə təmin olunacaqlar. 
Digər layihə istifadəçiləri yüksəksürətli internetlə təmin etmək imkanı yaradan GPON texnologiyasının tətbiqidir.  “Baktelecom” genişzolaqlı şəbəkənin əhatə dairəsini genişləndirmək məqsədilə bu texnologiya ilə 30 minə yaxın mənzildə müvafiq infrastruktur yaradıb, 5000-ə yaxın mənzil isə GPON texnologiyası əsasında  rabitə xidmətləri ilə təmin olunub. 
Müasir texnologiyaların tətbiqi istiqamətində görülən işlər əhaliyə fasiləsiz və dayanıqlı telekommunikasiya xidmətlərinin göstərilməsini mümkün edəcək.
L.Ə.
www.oxu.az
"
"Dolların sabaha olan məzənnəsi açıqlandıManatın yanvarın 26-na olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 26.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
 
"
"Azərbaycan Türkiyəyə qaz satışını artırıb Türkiyənin elektrik enerjisi istehsalında təbii qazdan istifadəni artırması ötən ilin noyabrında bu məhsulun idxalının yüksəlməsinə səbəb olub. 
Oxu.Az xəbər verir ki, Enerji Bazarı Tənzimləmə Təşkilatının (EPDK) “2017 Noyabr ayı Təbii Qaz Sektoru hesabatı”na əsasən, 2017-ci ilin noyabr ayında idxal 2016-cı illə müqayisədə 25 faiz artaraq, 5 milyard 448 milyon kubmetrə çatıb. 
Hesabat dövründə Türkiyə Rusiyadan 2 milyard 679 milyon kubmetr, İrandan 789 milyon kubmetr, Azərbaycandan 575 milyon kubmetr təbii qaz idxal edib. 
Xatırladaq ki, ötən ilin oktyabrında Türkiyə İrandan 581 milyon kubmetr, Azərbaycandan 463 milyon kubmetr qaz idxal edib.
L.Ə.
www.oxu.az
"
"Dövlət Əmlak Komitəsi yeni xidmətlər istifadəyə verdiDövlət əmlakının özəlləşdirilməsi, idarə edilməsi və icarəsinə dair elektron xidmətlər üzrə ümumilikdə 180 minə yaxın müraciət qəbul edilib. 
Dövlət Əmlak Komitəsindən Oxu.Az-a verilən məlumata görə, ümumilikdə isə vətəndaşlara, fiziki və hüquqi şəxslərə müxtəlif fəaliyyət istiqamətləri üzrə 650 minə yaxın elektron xidmət göstərilib.
Ötən il ərzində daşınmaz əmlakın qeydiyyatı üzrə elektron xidmətdən istifadə sayı 26 minə yaxın olub. Ümumilikdə bu rəqəm 130 minə yaxındır. Komitənin “www.e-gov.az” portalı üzərindən ən çox istifadə olunan elektron xidmət ipoteka əməliyyatlarının dövlət qeydiyyatı və ləğvi ilə bağlıdır. Bu xidmətlərdən istifadə sayı ötən il ərzində 25 min, bütövlükdə isə 110 minə yaxındır. 2017-ci il ərzində komitənin göstərdiyi elektron xidmətlərdən istifadənin böyük hissəsi - 150 mini daşınmaz əmlakın yüklülüyünə dair arayışların alınmasına aiddir.
O da məlum olub ki,  komitə ötən il də ənənəsinə sadiq qalaraq beş yeni elektron xidməti vətəndaşların istifadəsinə verib.
L.Ə.
www.oxu.az
"
"Ağ Ev dolların ucuzlaşmasına münasibət bildirdi Xəbər verdiyimiz kimi, dolların məzənnəsi son üç ilin minimumuna düşüb. DXY indeksi 0,5 faiz ucuzlaşaraq 89,666-ya enib. ABŞ valyutası avroya nisbətdə 0,32, funt sterlinqə nisbətdə isə 0,68 faiz ucuzlaşıb. Yapon yeni dollara nisbətdə 0,61  faiz dəyər qazanıb. 
Dolların dəyərdən düşməsinə səbəb ABŞ maliyyə naziri Stiv Mnuçinanın valyutanın zəifləməsinin onu narahat etmədiyini söyləməsi olub. O bildirib ki, ABŞ hökuməti hazırkı məqamda dolların zəif olmasında maraqlıdır.
Oxu.Az xəbər verir ki, dolların ucuzlaşmasına Ağ Evdən münasibət bildirilib.
Ağ Evin mətbuat katibi Sarah Sanders mətbuat konfransında jurnalistin “Ağ Ev dolların güclü, yoxsa zəif olmasına üstünlük verir” sualına cavabında Donald Trampın sərbəst valyuta rejiminə inandığını deyib:
“Hazırda dolların məzənnəsi ABŞ iqtisadiyyatı üçün əlverişlidir”. 
L.Ə.
www.oxu.az
"
"“Ələt azad iqtisadi zonası haqqında” qanun layihəsi müzakirəyə çıxarıldıMilli Məclisin (MM) Təbii ehtiyatlar, energetika və ekologiya, İqtisadi siyasət, sənaye və sahibkarlıq, Hüquq siyasəti və dövlət quruculuğu komitələrinin birgə iclasında “Ələt azad iqtisadi zonası haqqında” qanun layihəsi müzakirə olunub.
Oxu.Az-ın xəbərinə görə,  əvvəlcə Milli Məclis sədrinin müavini, Təbii ehtiyatlar, energetika və ekologiya komitəsinin sədri Valeh Ələsgərov Azərbaycan Prezidentinin imzası ilə parlamentə daxil olmuş qanun layihəsi barədə ətraflı məlumat verib. 
O, bildirib ki, bu sənəd Prezidentin “Bakı şəhəri Qaradağ rayonunun Ələt qəsəbəsində yeni Bakı Beynəlxalq Dəniz Ticarət Limanının ərazisi daxil olmaqla azad ticarət zonası tipli xüsusi iqtisadi zonanın yaradılması ilə bağlı tədbirlər haqqında” Sərəncamına əsasən hazırlanıb. “Ələt azad iqtisadi zonası haqqında” qanun layihəsini dövlətimizin başçısının “Azad iqtisadi zonalar yaradılması işinin sürətləndirilməsi haqqında” 2017-ci il 31 may tarixli Sərəncamına əsasən təşkil edilmiş İşçi Qrup hazırlayıb. V. Ələsgərov bildirib ki, sənədi hazırlayan mütəxəssislər, hüquqşünas və ekspertlər dünyada gedən proseslərə ciddi diqqət yetiriblər. Azad iqtisadi zonalara dair beynəlxalq qanunvericilik dərindən öyrənilib və ən uğurlu nəticələr verən, investorlar üçün əlverişli şərait yaradan müddəalar əsas götürülüb.
Məlumat dinlənildikdən sonra müzakirələr başlayıb. Deputatlar sənədin əhəmiyyətini yüksək dəyərləndiriblər. “Ələt azad iqtisadi zonası haqqında” mükəmməl qanun layihəsi hazırladığına görə İşçi qrupun rəhbərinə və qrup üzvlərinə təşəkkürlərini bildiriblər.
MM-in Hüquq siyasəti və dövlət quruculuğu komitəsinin sədri Əli Hüseynli isə qeyd edib ki, sənəddə dövlət maraqları ilə investorların maraqları uzlaşdırılıb. Layihə azad iqtisadi zonaların fəaliyyəti üçün müvafiq hüquqi təminat yaradacaq.
MM-in İqtisadi siyasət, sənaye və sahibkarlıq komitəsinin sədri Ziyad Səmədzadə  öz növbəsində son illər Azərbaycanın logistika və nəqliyyat mərkəzi kimi mövqeyinin gücləndirilməsi, həmçinin ölkəmizdə çoxşaxəli nəqliyyat infrastrukturunun yaradılması istiqamətində görülmüş işləri önə çəkib. Hazırkı şəraitdə belə bir qanunun qəbulunun vacibliyini vurğulayıb.
MM-in Gənclər və idman komitəsinin sədri Fuad Muradov da azad iqtisadi zonaların səmərəli fəaliyyəti üçün qeyri-standart yanaşmanın vacib olduğunu söyləyib.
Geniş müzakirələrdə qanun layihəsi barədə rəy və təkliflərini bildirən deputatlar Vahid Əhmədov, Əli Məsimli, Qüdrət Həsənquliyev, Kamran Nəbizadə, Cavid Qurbanov, Tahir Kərimli, İlham Əliyev, Çingiz Qənizadə, Şəmsəddin Hacıyev, Rafael Cəbrayılov, Əsabil Qasımov dünya praktikasına istinadən azad iqtisadi zonaların fəaliyyətindən söz açıblar, onların uğurlarını və gəlirlərini şərtləndirən amilləri diqqətə çatdırıblar. Belə zonalarda sahibkarların gömrük və vergi rüsumlarından azad olunmasının vacibliyini qeyd ediblər. Ölkəmizdə yaradılan azad iqtisadi zonaların idarə edilməsi və inkişafı, həmin zonalarda səlahiyyətli qurumların hüquq və vəzifələri, xarici investorların hüquqları ilə yanaşı, Azərbaycan vətəndaşlarının da hüquqlarının qorunması və digər mühüm məsələlər barədə danışıblar. Deputatlar qeyd ediblər ki, azad zonaların fəaliyyəti iqtisadiyyatın davamlı inkişafına və rəqabət qabiliyyətinin artmasına təkan verəcək, Azərbaycanın ixrac potensialını gücləndirəcək. Son 20 ildə transmilli enerji infrastrukturunun, eləcə də Bakı-Tbilisi-Qars dəmir yolu xətti, Şimal-Cənub nəqliyyat dəhlizi və s. kimi beynəlxalq layihələrin reallaşdırılması investorların ölkəmizə marağını xeyli artırıb. Azad iqtisadi zonaların fəaliyyəti əhalinin məşğulluğuna da böyük töhfə verə bilər.
Müzakirələrdən sonra “Ələt azad iqtisadi zonası haqqında” qanun layihəsi yekdilliklə MM-in müzakirəsinə tövsiyə olunub.
Kamil HƏMZƏOĞLU
www.oxu.az
"
"Dolların məzənnəsi dəyişmədi – HƏRRACBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az 
"
"Azərbaycanda və qonşularda ömrün müddəti – RƏQƏMLƏRAzərbaycanda doğulanda gözlənilən ömür uzunluğu 2016-cı ildə bütün əhali üzrə 75 il olub.
Statistika Komitəsindən Oxu.Az-a verilən məlumata görə, qadınlar üçün bu rəqəm 78, kişilər üçün 73 müəyyən edilib. 
Qeyd edək ki, Rusiyada doğulanda gözlənilən ömür uzunluğu 71, Türkiyədə 75 ildir.
Statistika Komitəsinin rəqəmlərinə əsasən, hazırda ən uzun gözlənilən ömür müddəti inkişaf etmiş ölkələrdə Yaponiya (84), Kanada (82), Birləşmiş Krallıq (83) və  Almaniyadadır (81).  
L.Ə.
www.oxu.az
"
"Ekspert: Bayıl yamacındakı torpaq sahələri ötən əsrin 90-cı illərində zəbt olunubSəbail rayonunun Bayıl yamacında (Teleqüllə yaxınlığında) sürüşmə qeydə alınıb. Hadisə ilə əlaqədar 100-dən çox evin sakini ərazidən köçürülüb. 
Qeyd edək ki, Bakının  Səbail rayonu hesab edilən bu ərazidə fərdi evlərin tikintisinə hansı dövlət qurumunun icazə verdiyi hələlik bəlli deyil. Səbail rayon İcra Hakimiyyətinin mətbuat xidmətinin rəhbəri İsrafil Kərimov bildirib ki, həmin ərazidə tikilən evlər sovet dönəmində inşa edilib. Sonrakı dönəmə aid tikililər qeyri-qanuni və kiçikdir.
Daşınmaz əmlak bazarı üzrə ekspert Nüsrət İbrahimov Oxu.Az-a açıqlamasında bildirdi ki, sözügedən ərazidə torpaq sahələrinin bir qismi zəbt edilib. Bir hissəsi isə bələdiyyədən alınıb:
“Yamacdakı torpaq sahələri ötən əsrin 90-cı illərində zəbt olunub. Yuxarıya doğru ərazilər – Badamdar III massivdəki torpaqlar bələdiyyədən alınıb”. 
Məlum olub ki, ərazidəki torpaq sahələrinin qiymətləri elə də ucuz deyil:
“Yuxarı hissədə bir sot torpaq sahəsi 25-30 min manat, aşağılarda isə 20-25 min manat təşkil edir”. 
L.Ə.
www.oxu.az
"
"Manat xarici valyutalara nisbətdə niyə ucuzlaşır?Dolların məzənnəsi altı aparıcı valyuta səbətinə qarşı 2014-cü ildəki minimuma düşüb. 
Oxu.Az xəbər verir ki, ABŞ valyutası avroya nisbətdə 0,32, funt sterlinqə nisbətdə isə 0,68 faiz ucuzlaşıb.
Yapon yeni dollara nisbətdə 0,61 faiz dəyər qazanıb. 
Qeyd edək ki, Azərbaycanda dolların məzənnəsi stabil qalsa da, avronun dollara nisbətdə güclənməsi, manata nəzərən bahalaşmasına gətirib-çıxarıb. 
İqtisadçı-ekspert Vüqar Bayramov bildirir ki, son bir ayda dollara nisbətən stabil qalan manat avro qarşısında 5 faizə yaxın dəyər itirib:
“Bu gün ilk dəfə olaraq manatın avroya nisbətən məzənnəsi 2.11-dək azalıb. İndi 1 Avropa pulu almaq üçün 2 manat 11 qəpik ödəmək lazımdır. Manatın avroya birbaşa deyil, çarpaz məzənnəsi müəyyənləşdirildiyi üçün Avropa valyutasının dollara nisbətən möhkəmlənməsi birbaşa manatın avro qarşısında dəyər itirməsinə gətirib-çıxarır. Artıq dünya bazarında 1 avro almaq üçün 1.24 dollar ödəmək lazımdır”.
İqtisadçı deyir ki, Avrozonada iqtisadi göstəricilərin yaxşılaşması, Almaniyada yeni hökumət böhranının səngiməsi və eləcə də, dolların son günlər əksər dönərli valyutalara nisbətən dəyər itriməsi avronun güclənməsinə səbəb olub:
“Manatın məzənnəsi yalnız dollara nəzərən birbaşa müəyyən edilir. Digər valyutalara qarşı çarpaz məzənnə həyata keçirilir. Buna görə də digər valyutaların dollara qarşı möhkəmlənməsi, onların manata nisbətdə də dəyər qazanmasına gətirib çıxaracaq”. 
V.Bayramovun sözlərinə görə, dünya bazarına dollar ucuzlaşarsa, manat digər dönərli valyutalara nisbətdə dəyərdən düşəcək:
“Növbəti dövrdə rubl, funt sterlinq dollara nisbətdə möhkəmlənərsə, manat da sözügedən valyutalara nisbətdə ucuzlaşacaq”.
O ki qaldı manatın dollara nisbətdə məzənnəsinin necə olacağına, iqtisadçı deyir ki, Mərkəzi Bankın açıqlamaları dolların manata nisbətdə ucuzlaşmasının gözlənilmədiyini göstərir:
“Mərkəzi Bank məzənnəni qoruyub-saxlamaq istəyir”.
Yanvar, fevral ayında dollara tələbin azalacağını vurğulayan mütəxəssis deyir ki, manatın dollara qarşı məzənnəsinin ucuzlaşıb-ucuzlaşmayacağı Mərkəzi Bankın mövqeyindən asılı olacaq.  
L.Ə.
www.oxu.az
"
"“AzeriLight” ucuzlaşıbYanvarın 25-də keçirilən hərraclarda Azərbaycan neftinin qiyməti ucuzlaşıb.
Oxu.Az xəbər verir ki, “AzeriLight” markalı neftin 1 barelinin qiyməti 0,01 dollar və ya 0,01% azalaraq 71,41 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
" Manatın bu günə olan məzənnəsi – RƏSMİAzərbaycan Mərkəzi Bankı 25 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1,7001 manat olub, Avro/manat məzənnəsi 2.1143 manata qalxıb.
1 türk lirəsi 0.4553 manat, 1 rus rublu 0.0303 manat, 1 İran rialı 0.0041 manat, 1 gürcü larisi isə 0.6760 manat təşkil edib.
E.Ə.
www.oxu.az
"
"Neftin qiyməti sürətlə bahalaşırYanvarın 25-də dünya birjalarında qara qızılın qiyməti bahalaşıb.
Oxu.Az-ın məlumatına görə, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti bir barelə görə 0,65 dollar və ya 0,99% artaraq 66,26 dollar təşkil edib.
ICE London qitələrarası birjasında Brent markalı neftin mart fyuçersləri 1,5 faiz artaraq bir barel üçün 71,01 dollar təşkil edib.
Qeyd edək ki, Şimal dənizi neft qatışığının qiyməti sonuncu dəfə 2014-cü ilin 3 dekabr tarixində 71 dollardan yuxarı olub.
www.oxu.az
"
"WTI markalı neftin qiyməti 65 dolları ötübDünya birjalarında neft bahalaşmaqdadır.
Oxu.Az xəbər verir ki, ICE London qitələrarası birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,99% artaraq 65,11 dollar təşkil edib.
Beləliklə WTI markalı neftin 1 barelinin qiyməti 2014-cü il, dekabrın 8-dən etibarən ilk dəfə olaraq 65 dolları ötüb.
Brent markalı neftin qiyməti isə 0,19% artaraq $70,09 dollar təşkil edib.
A.M.
www.oxu.az
"
"İlham Əliyev Davosda danışıqlarda – YENİLƏNİB + FOTO Azərbaycan Respublikasının Prezidenti İlham Əliyev yanvarın 24-də Davosda “Statoil” şirkətinin baş icraçı direktoru Eldar Saetre ilə görüşüb.
Oxu.Az xəbər verir ki, görüşdə “Statoil” şirkətinin 25 ildir ölkəmizdə uğurla fəaliyyət göstərdiyi qeyd olunub. 
“Azəri”, “Çıraq”, “Günəşli”, həmçinin “Qarabağ” və “Dan ulduzu” yataqları üzrə əməkdaşlığın perspektivləri müzakirə edilib. Gələcəkdə əməkdaşlığın daha da inkişaf etdirilməsi ilə bağlı fikir mübadiləsi aparılıb.

15:19
Azərbaycan Respublikasının prezidenti İlham Əliyev yanvarın 24-də Davosda daha bir görüş keçirib.
Oxu.Az-ın xəbərinə görə, İlham Əliyev BP şirkətinin baş icraçı direktoru Robert Dadli ilə görüşüb.
12:11
Azərbaycan prezidenti İlham Əliyev Davosda Avropa Komissiyasının enerji birliyi üzrə vitse-prezidenti Maroş Şevçoviçlə görüşüb.
Oxu.Az-ın xəbərinə görə, bu barədə Azərbaycan prezidentinin mətbuat xidmətinin yaydığı məlumatda deyilir.

11:28
Azərbaycan Respublikasının prezidenti İlham Əliyev yanvarın 24-də Davosda daha bir görüş keçirib.
Oxu.Az-ın xəbərinə görə, İ. Əliyevin bu dəfə ABŞ-ın “Carlyle Group” şirkətinin həmtəsisçisi və icraçı direktoru Devid Rubinşteynlə görüşü olub.

10:56
Azərbaycan Respublikasının prezidenti İlham Əliyev yanvarın 24-də Davosda növbəti görüşünü keçirib.
Oxu.Az-ın xəbərinə görə, İ.Əliyev “IBM” şirkətinin baş icraçı direktoru, xanım Cinni Rometti ilə görüşüb.

www.oxu.az
"
"Kimya Sənaye Parkında 6 müəssisə fəaliyyətə başlayacaqSumqayıt Kimya Sənaye Parkındakı layihələrə 1,9 milyard dollar investisiya yatırılıb.
Oxu.Az-ın məlumatına görə, bunu İqtisadiyyat Nazirliyində bu gün keçirilən  geniş kollegiya iclasında nazir Şahin Mustafayev məlumat verib. 
Onun sözlərinə görə, 2017-ci ildə prezident İlham Əliyevin iştirakı ilə Sumqayıt Kimya Sənaye Parkında 4 müəssisə  - “Aqrokimya Azərbaycan” MMC-nin pestisidlər istehsalı zavodu, “MST Engineering Services” MMC-nin təzyiqə davamlı xortum və fitinq birləşmələrinin istehsalı zavodu, “Alco Lubricant” MMC-nin sürtkü yağları istehsalı zavodu və “STDC” MMC-nin Data Mərkəzi açılıb, “AzerFloat” QSC-nin şüşə istehsalı zavodunun, “Azərxalça” ASC-nin yunəyrici-boyaq və “Tabaterra” QSC-nin tütün məmulatları istehsalı fabrikinin təməli qoyulub.
“Beləliklə, Sumqayıt Kimya Sənaye Parkında hazırda fəaliyyətdə olan müəssisələrin sayı 6-ya çatıb. Sumqayıt Kimya Sənaye Parkında daha 6 müəssisə 2018-ci ildə fəaliyyətə başlayacaq. Ümumilikdə, Sumqayıt Kimya Sənaye Parkının 15 rezidenti var. Sumqayıt Kimya Sənaye Parkının rezidentlərinin layihələrinin investisiya dəyəri 2,7 milyard ABŞ dollarıdır. Artıq layihələrə 1,9 milyard ABŞ dolları investisiya yatırılıb”, - deyə nazir vurğulayıb.
Ş.Mustafayev əlavə edib ki, hazırda Sənaye Parkında istehsalat və tikintidə 8400 işçi çalışır. Nazir qeyd edib ki, Sumqayıt Kimya Sənaye Parkına yeni rezidentlərin cəlb edilməsi istiqamətində işlər davam etdirilir.
www.oxu.az
"
"Dolların məzənnəsi son üç ilin minimumuna düşdü Dolların məzənnəsi altı aparıcı valyuta səbətinə qarşı 2014-cü ildəki minimuma düşüb. 
Oxu.Az xəbər verir ki, DXY indeksi 0,5 faiz ucuzlaşaraq 89,666-ya enib. ABŞ valyutası avroya nisbətdə 0,32, funt sterlinqə nisbətdə isə 0,68 faiz ucuzlaşıb. Yapon yeni dollara nisbətdə 0,61  faiz dəyər qazanıb. 
Dolların dəyərdən düşməsinə təsir edən amillərdən başlıcası ABŞ maliyyə naziri Stiv Mnuçinanın valyutanın zəifləməsinin onu narahat etmədiyini söyləməsi olub. O bildirib ki, ABŞ höküməti hazırkı məqamda dolların zəif olmasında maraqlıdır. 
L.Ə.
www.oxu.az
"
"Əlillərə iş vermək icbari olacaqAzərbaycanda əlillər üçün idarə, təşkilat və müəssisələrdə icbari olaraq kvota yaradılması təklif olunur.
Oxu.Az APA-ya istinadən xəbər verir ki, yeni hazırlanmış “Əlilliyi olan şəxslərin hüquqları haqqında” qanun layihəsinin 22-ci (Əlilliyi olan şəxslərin məşğulluğunun təmin edilməsi) maddəsində qeyd olunur ki, əlilliyi olan şəxsləri işlə təmin etmək üçün müəssisə, idarə və təşkilatlarda kvota müəyyən edilir.
Kvota müəyyən edilmiş iş yerlərinə əlilliyi olan şəxslər müvafiq icra hakimiyyəti orqanının göstərişi ilə işə qəbul edilirlər. Müvafiq icra hakimiyyəti orqanı tərəfindən göndərilmiş əlilliyi olan şəxsləri onlar üçün kvota üzrə müəyyən olunmuş iş yerlərinə qəbul etməyən işəgötürənlər qanunla müəyyən edilmiş məsuliyyət daşıyır.
Qanun layihəsi Milli Məclisin Əmək və Sosial siyasət komitəsinin yanvarın 25-də keçiriləcək iclasında müzakirəyə çıxarılacaq. 
www.oxu.az
"
"Vahid Ələkbərov: Neft istehsalçıları artıq 70 dollara qane deyillər OPEC+ ölkələrinin hasilatın azaldılması ilə bağlı razılaşması neftin qiymətini stabilləşdirib. Lakin neftin qiymətinin 150 dollara qədər yüksəlməsinə imkan verilməməlidir. 
Oxu.Az xəbər verir ki, bunu “LukOil”in rəhbəri Vahid Ələkbərov Davos İqtisadi formunda qeyd edib. O deyib ki, neft istehsalçısı olan ölkələr artıq neftin barelinin 70 dollar olması ilə qane deyillər:
“Razılaşmadan belə çıxır ki, onlar neftin qiymətini 2011-2012-ci illər səviyyəsinə çatdırmaq istəyirlər. Biz neftin qiymətində sıçrayışlı artıma 140-150 dollar səviyyəsinə çatmasına imkan verməməliyik. Neft istehsalçılarının acgözlüyü neftin qiymətinin 9 dollardan 140 dollara yüksəldiyi dövrün təkrarlanmasına gətirib çıxara bilər. Hansı ki, həmin vaxt alternativ enerji mənbələrinə investisiyalar artmağa başladı, nəticədə neftin qiyməti kəskin ucuzlaşdı”. 
V.Ələkbərov neftin qiymətindəki qəfil düşüşdən sonra istehsalçıların 50 dollara da qane olduqlarını xatırladıb.
L.Ə.
www.oxu.az
"
"Dolların sabaha olan məzənnəsi açıqlandıManatın yanvarın 25-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 25.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Məktəbəqədər təhsil müəssisələrinə yeni qəbul qaydaları açıqlandı Baş nazir Artur Rasi-zadə “Məktəbəqədər təhsil müəssisələrinə qəbul Qaydası”nı təsdiqləyib. 
Oxu.Az xəbər verir ki, qərara əsasən, məktəbəqədər təhsil müəssisəsinə bir yaşdan altı yaşadək (altı yaş daxil olmaqla) uşaqlar qəbul edilirlər.
Məktəbəqədər təhsil müəssisəsinin uşaqlarla komplektləşdirilməsi zamanı uşaq kontingenti məktəbəqədər təhsil müəssisəsinin növünə və uşaqların yaşına uyğun formalaşdırılır:
körpələr evi - 1 yaşdan 3 yaşadək;
körpələr evi-uşaq bağçası - 1 yaşdan 6 yaşadək;
uşaq bağçası - 3 yaşdan 6 yaşadək.
Qrupların komplektləşdirilməsi hər ilin may ayından başlayaraq sentyabr ayınadək, uşaqların məktəbəqədər təhsil müəssisəsinə qəbulu iyunun 1-dən avqustun 31-dək həyata keçirilir, boş yerlərə qəbul isə il ərzində aparılır.
Uşaqların məktəbəqədər təhsil müəssisəsinə qəbulu üçün aşağıdakı sənədlər tələb olunur:
müəssisənin müdirinin adına ərizə (ərizənin nümunəsi əlavə olunur);
valideynin və ya digər qanuni nümayəndənin şəxsiyyətini təsdiq edən sənədin surəti;
uşaqların mübadilə vərəqəsi;
uşağın doğum haqqında şəhadətnaməsinin surəti;
uşağın 3x4 sm ölçüdə 2 ədəd fotoşəkli;
uşağın sağlamlığının vəziyyəti barədə tibbi arayış.
Məktəbəqədər təhsil müəssisəsində yalnız boş yer olmadığı halda, uşaqların müəssisəyə qəbul edilməsindən imtina oluna bilər. Əks halda, uşağın məktəbəqədər təhsil müəssisəsinə qəbul 
edilməsindən imtina olunması valideynə və ya digər qanuni nümayəndəyə bu barədə təsisçiyə şikayət etmək hüququ verir.
Qaydalara əsasən, sağlamlıq imkanları məhdud olan uşaqların məktəbəqədər təhsil müəssisəsinə qəbulu və onların orada qalma müddətinin müəyyənləşdirilməsi psixoloji-tibbi-pedaqoji komissiyanın qərarına əsasən həyata keçirilir.
Dövlət məktəbəqədər təhsil müəssisəsinə ilk növbədə şəhid ailələrinin, Qarabağ müharibəsi iştirakçılarının və əlillərinin, tək işləyən valideynlərin, I və II qrup əlillərin, hərbi xidmətdə olan valideynlərin, təhsil alan anaların uşaqları, çoxuşaqlı ailələrdən olan uşaqlar, qəyyumluqda olan uşaqlar qəbul edilirlər.
Azərbaycan Respublikasının vətəndaşı olan uşaqlarla Azərbaycan Respublikasında yaşayan əcnəbi və vətəndaşlığı olmayan məktəbəqədər yaşlı uşaqların məktəbəqədər təhsil müəssisələrində bərabər şərtlərlə təhsil almaları təmin edilir. 
L.Ə.
www.oxu.az
"
"İlham Əliyev Davosda liderlərin toplantısında – FOTODavosda Dünya İqtisadi Forumu çərçivəsində “Neft və qaz sənayesi siyasəti üzrə liderlərin toplantısı” adlı sessiya keçirilib.
Oxu.Az-nın məlumatına görə, Azərbaycan prezidenti İlham Əliyev sessiyada iştirak edib.
Dövlət və hökumət başçıları ilə yanaşı, dünyanın aparıcı enerji şirkətlərinin rəhbərlərinin, mütəxəssislərin və alimlərin də qatıldığı sessiyada neft və qaz sənayesinin perspektivləri barədə fikir mübadiləsi aparılıb.











www.oxu.az
"
"Davosda növbəti böhranın nə zaman olacağı ilə bağlı müzakirələr aparılıb  Davosda keçirilən Ümumdünya İqtisadi Forumunda “Növbəti böhran nə zaman olacaq?” mövzusunda sessiya keçirilib. 
Oxu.Az xəbər verir ki, “Barclays” bankının baş direktoru Ces Steyl iqtisadi vəziyyətin normal olduğunu deyib:
“Lakin pul siyasəti bizim hələ də depressiyada olduğumuzu deməyə əsas verir”. 
“M&G Investments”in rəhbəri Anna Riçard isə deyib ki, əgər banklar yaxın müddətdə uçot faizini yüksəltməkdə davam etsələr, kredit alanlar borclarını geri ödəyə bilməyəcəklər:
“Bazarlar bu qiymətlərə hazır deyillər. Hökumətlərin çoxlu borcu var, hətta gözlənilməz geosiyasi şoklar mümkündür”.
Məlum olub ki, maliyyə böhranından bəri ilk dəfə İqtisadi Əməkdaşlıq və İnkişaf Təşkilatına (OECD) daxil olan 45 ölkədə artım baş verib. BVF ÜDM-nin artımı ilə bağlı proqnozunu 2018-2019-cu illər üzrə 3,9% səviyyəsinə yüksəldib. 
L.Ə.
www.oxu.az
"
"Dörd xarici şirkət Azərbaycanı tərk edirAzərbaycanda fəaliyyət göstərən daha dörd xarici şirkətin filialı ölkəni tərk edir.  
Oxu.Az “Vergilər” qəzetinə istinadən xəbər verir ki, bunlar “Bayholding İnvestment Limited”, “MRC Transmark İnternational B.V.”, “Horvath Mak” və “GE GRİD GMBH” şirkətlərinin fialiallarıdır. 
Adıçəkilən şirkətlərin kreditorları iki ay müddətində öz tələblərini irəli sürə bilərlər.
L.Ə.
www.oxu.az
"
"Rusiya bankı Azərbaycandakı kapitalını rekord səviyyədə artıracaq Azərbaycan Respublikasının prezidenti İlham Əliyev Davosda “VTB Bank”ın prezidenti, idarə heyətinin sədri Andrey Kostin ilə görüşüb. 
Oxu.Az xəbər verir ki, Andrey Kostin “VTB Azərbaycan”ın fəaliyyətlərini inkişaf etdirmək əzmində olduqlarını deyib.
O bildirib ki, 2018-ci ilin birinci yarısında bank kapitalının həcmini artıraraq 265 milyon manata çatdıracaq.
“VTB Bank”ın prezidenti qarşılıqlı investisiya imkanlarının öyrənilməsinin əhəmiyyətindən danışıb.
O deyib ki, Azərbaycan Dövlət Neft Fondu ilə uğurlu əməkdaşlıq ediblər. Bu işlərdə verdiyi dəstəyə görə prezident İlham Əliyevə minnətdarlıq edib.
Prezident İlham Əliyev ölkəmizin “VTB Bank”la əməkdaşlığının genişləndirilməsindən məmnunluğunu ifadə edib, Azərbaycan Dövlət Neft Fondunun “VTB Bank”ın fəal səhmdarlarından biri olduğunu vurğulayıb. Dövlətimizin başçısı Azərbaycan tərəfinin “VTB Bank”la əməkdaşlığın genişləndirilməsində maraqlı olduğunu deyib və bu əməkdaşlığın ölkəmizdə özəl sektorun fəaliyyətinin genişləndirilməsinə töhfə verəcəyinə əminliyini bildirib.
L.Ə.
www.oxu.az
"
"Dövlət Komitəsinə məxsus çörəkbişirmə müəssisəsi bağlandı Əmək Məsələləri Dövlət Komitəsinin İstehsal və Xidmət Müəssisələrinin İdaretmə Mərkəzinin Tabeçiliyindəki “Azərtaxıl” Dövlət  Şirkətinin “Azərçörək” İstehsalat Birliyinin 20 saylı çörəkbişirmə müəssisəsi ləğv olunduğunu elan edib. 
Oxu.Az “Vergilər” qəzetinə istinadən xəbər verir ki, kreditorlar iki ay ərzində tələblərini Bakı şəhəri, Nərimanov rayonu, Z.Xəlil küçəsi 11 a ünvanına bildirə bilərlər. 
L.Ə.
www.oxu.az
"
"Davosda “Bakı Ekspo-2025”in təqdimatı keçirilib – FOTOYanvarın 23-də Davosda “Bakı Ekspo-2025”in təqdimat mərasimi keçirilib. Dünya İqtisadi Forumunun keçirildiyi bu şəhərin müxtəlif guşələri “Bakı Ekspo-2025”ə həsr olunan poster və banerlərlə bəzədilib.
Oxu.Az AZƏRTAC-a istinadən xəbər verir ki, “Bakı Ekspo-2025”in Davosda keçirilən təqdimat mərasimi videoproyeksiyanın nümayişi ilə başlayıb.
Sonra “Bakı Ekspo-2025”in işçi qrupunun rəhbəri Elçin Əmirbəyov çıxış edərək bildirib ki, Ümumdünya Sərgisi də Dünya İqtisadi Forumu kimi fikirləri bölüşmək üçün dünyanı bir araya gətirən vacib platformadır. “İnsan kapitalının inkişafı insanlara texnoloji və fərdi keyfiyyətləri yaxşılaşdırmaq imkanı verir”, - deyən işçi qrupunun rəhbəri vurğulayıb ki, Azərbaycan Asiya ilə Avropa arasında körpüdür və qədim tarixə, zəngin mədəniyyətə malik ölkəmizdə son illərdə bir sıra dünya əhəmiyyətli tədbirlər keçirilib. Azərbaycan beynəlxalq mədəniyyət və idman tədbirlərinə uğurla ev sahibliyi edib. Bu baxımdan, “Ekspo-2025”in Bakıda keçirilməsi üçün hər cür şərait və infrastruktur var.
Daha sonra “Bakı Ekspo-2025”in təqdimatına həsr olunan film nümayiş etdirilib. Filmdə ölkəmizin tarixi, mədəniyyəti və ev sahibliyi etdiyi tədbirlər barədə geniş məlumat verilib.
Təqdimat mərasimi böyük maraqla qarşılanıb.
Xatırladaq ki, Azərbaycan milli pavilyonla ilk dəfə “Milan Ekspo-2015” Ümumdünya Sərgisində iştirak edib. Ölkəmizin “Milan Ekspo-2015”dəki pavilyonunu sərgi günlərində ziyarət edən insanların sayı üç milyondan çox olub. Türkiyədə təşkil olunan “Antalya Ekspo-2016” Beynəlxalq Botanika Sərgisində də Azərbaycanın milli pavilyonu iştirakçılarda böyük maraq doğurub. Astanada keçirilən “Ekspo-2017” Beynəlxalq Sərgisində isə ölkəmiz “Enerji yurdu - keçmişdən gələcəyə daşınan enerji” konsepsiyası əsasında hazırlanan pavilyonla təmsil olunub.
Azərbaycan “Bakı Ekspo-2025” sərgisini mayın 10-dan noyabrın 10-dək təşkil etmək təklifini irəli sürüb. Sərginin mövzusu isə “İnsan kapitalını inkişaf etdirək, daha yaxşı gələcək quraq” olacaq.



































www.oxu.az
"
"Xətai rayonunda su olmayacaq Bakı şəhəri Məhəmməd Hadi küçəsindən keçən magistral xətlərdə yenidənqurma işlərinin aparılması ilə əlaqədar yanvarın 24-də Xətai rayonunun bir hissəsinə içməli suyun verilməsində məhdudiyyətlər olacaq.
Bu barədə Oxu.Az-a “Azərsu” ASC-nin mətbuat xidmətindən məlumat verilib.
Yaranmış narahatlıqla əlaqədar “Azərsu” ASC abonentlərdən üzr istəyir.
L.Ə.
www.oxu.az
"
"“AzeriLight” bahalaşdı Yanvarın 24-də keçirilən hərraclarda Azərbaycan neftinin qiyməti bahalaşıb.
Oxu.Az xəbər verir ki, “AzeriLight” markalı neftin 1 barelinin dəyəri 0,48 dollar və ya 0,68% artaraq 71,42 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
L.Ə.
www.oxu.az
"
"Manatın bu günə olan məzənnəsi – RƏSMİ Azərbaycan Mərkəzi Bankı 24 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1,7001 manat olub, Avro/manat məzənnəsi 2.0948 manata qalxıb.
1 türk lirəsi 0.4514 manat, 1 rus rublu 0.0302 manat, 1 İran rialı 0.0041 manat, 1 gürcü larisi isə 0.0.6760 manat təşkil edib.
L.Ə.
www.oxu.az
"
"Neft ucuzlaşıbYanvarın 24-də dünya birjalarında qara qızılın qiyməti ucuzlaşıb.
Oxu.Az-ın məlumatına görə, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti bir barelə görə 0,02 dollar və ya 0,03% azalaraq 64,45 dollar təşkil edib.
ICE London qitələrarası birjasında Brent markalı neftin bir barelinin dəyəri 0,13 dollar və ya 0,19% azalaraq 69,83 satılıb.
www.oxu.az
"
"Prezident: Gələcək neft və qazdan ibarət deyilGələcək neft və qazdan ibarət deyil, onlar bir gün tükənəcək. Gələcək innovasiya, texnologiya, yaxşı idarəçilik, şəffaflıq və sahibkarlığa dövlət dəstəyindən ibarət olacaq.
Oxu.Az xəbər verir ki, bunu Azərbaycan Prezidenti İlham Əliyev yanvarın 23-də Davosda Dünya İqtisadi Forumunun “Strateji baxış: Avrasiya” adlı interaktiv iclasında aparıcının suallarını cavablandırarkən deyib.
“İqtisadiyyatın şaxələndirilməsi bizim əsas məqsədimizdir. Düşünürəm ki, biz bu istiqamətdə yaxşı uğurlar əldə etmişik. Neftin qiyməti kəskin aşağı düşən zaman mən Azərbaycanda bildirdim ki, bizim üçün postneft dövrü başladı və biz neft və qazı unutmalıyıq. Əlbəttə, biz hazırda icra etdiyimiz layihələri başa çatdırmalıyıq, ancaq əsas gəlir mənbələri kimi biz texnologiya, innovasiya, sənaye, sahibkarlıq və kənd təsərrüfatı sahələrini nəzərdən keçirməliyik. Biz ciddi islahatlar həyata keçirməyə başladıq və onlar artıq yaxşı nəticə verir. Ötən il iqtisadiyyatımızın qeyri-neft sektoru təqribən 3 faiz və qeyri-neft sənayemiz 4 faiz artmışdır. Bu səbəbdən qeyd etməliyəm ki, artıq şaxələndirmə prosesi başlayıb və bizim bu prosesi səngitmək niyyətimiz yoxdur”, - deyə dövlət başçısı bildirib.
Onun sözlərinə görə, “hazırda neftin qiyməti artmaqdadır, ancaq bu, sadəcə bizim ehtiyatlarımızı artıracaq. Biz xərclərimizin optimallaşdırılmasına nail olmuşuq. Ötən il neftin qiymətinin hələ də aşağı olmasına baxmayaraq, biz ehtiyatlarımıza daha 4,5 milyard dollar əlavə edə bilmişik. Bu isə o deməkdir ki, hətta neftin qiyməti aşağı olsa belə bizim üçün narahatlığa səbəb yoxdur. Builki büdcəmizdə neftin qiymətinin 45 dollar səviyyəsində olması nəzərdə tutulub və bundan artıq toplanan bütün vəsait Neft Fonduna yönləndiriləcək”.
“Bununla yanaşı, biz anlamalıyıq ki, neft-qaz iqtisadiyyatımızın əsas hissəsi olmaqda davam edəcək. Ancaq artıq bu gün qeyri-neft sektoru ümumi daxili məhsulun təqribən 70 faizini təşkil edir. Bizim hədəfimiz ixracımızı şaxələndirmək və ixracyönümlü qeyri-neft məhsullarının siyahısını genişləndirməkdir.
Enerji layihələrinə gəldikdə, onlar bizim üçün və region üçün əhəmiyyətlidir. Təşəbbüskarı olduğumuz layihələr regionun enerji xəritəsini dəyişib. Gürcüstanın Supsa limanına qədər inşa etdiyimiz ilk kəmər Xəzər dənizini Qara dənizlə birləşdirdi. Daha sonra inşa etdiyimiz Bakı-Tbilisi-Ceyhan neft kəməri Xəzər dənizini Aralıq dənizi ilə birləşdirdi. Bundan sonra həmin marşrut boyu biz qaz kəmərini də inşa etdik. Beləliklə, biz karbohidrogen ehtiyatlarımız üçün şaxələnmiş ixrac marşrutlarına malikik və geniş mənada tərəfdaşlarımızın, o cümlədən Avropada olan tərəfdaşlarımızın enerji təhlükəsizliyini təmin edirik. Avropa İttifaqının üzvü olan bəzi dövlətlərin neftə tələbatının böyük hissəsi Azərbaycan tərəfindən təmin edilir. İki-üç ildən - “Cənub Qaz Dəhlizi” layihəmiz uğurla icra olunandan sonra onlar bizim təbii qaz ehtiyatlarımıza da çıxış əldə edəcəklər”, - deyə İlham Əliyev əlavə edib.
Prezident bildirib ki, eyni sözləri Azərbaycanın nəqliyyat layihələrimiz haqqında da söyləmək olar:
“Bakı-Tbilisi-Qars dəmir yolu layihəsi regionun nəqliyyat xəritəsini dəyişdirdi. Bu gün bu, Çindən Avropaya olan ən qısa marşrutdur - əvvəllər bu məsafə 30-35 gün ərzində qət olunurdusa, artıq bu gün iki həftə ərzində qət edilir. Beləliklə, bu nəqliyyat və enerji şaxələndirilməsinin yeni xəritəsidir və düşünürəm ki, açıq okeana çıxışı olmayan bir ölkə kimi Azərbaycan regional nəqliyyat dəhlizinə çevrilmişdir. Ancaq əlbəttə ki, hələ də görüləcək işlərimiz var.
Gələcək neft və qazdan ibarət deyil, onlar bir gün tükənəcək. Gələcək innovasiya, texnologiya, yaxşı idarəçilik, şəffaflıq və sahibkarlığa dövlət dəstəyindən ibarət olacaq”.
A.M.
www.oxu.az
"
"İlham Əliyev: OPEK+ razılaşması 2018-ci ildən sonra da uzadılmalıdırBakı hesab edir ki, OPEC-ə daxil olan və olmayan ölkələrin (OPEC+) hasilatın azaldılmasına dair sazişi 2018-ci ildən sonra uzadılacaq.
Oxu.Az xəbər verir ki, bunu RİA Novosti-yə Azərbaycan Prezidenti İlham Əliyev deyib.
“Hesab edirik ki, OPEC və qeyri-OPEC formatı davam etdiriləcək. O davam etməlidir. İndi yaxşı ki, onu ilin sonuna qədər uzatdılar. Lakin mən düşünürəm ki, ondan sonra da uzatmaq lazım gələcək”, - deyə İlham Əliyev bildirib.
İlham Əliyev xatırladıb ki, Bakı neftin qiymətlərinin sabitləşdirilməsi üzrə OPEC+ sazişini dəstəkləyir və hətta hasilatın azaldılmasına dair öhdəliklərini artıqlaması ilə yerinə yetirir:
“Biz həmişə hasilatın azaldılmasını dəstəkləmişik və dəstəkləyirik və öz öhdəliklərimizi yerinə yetiririk. Hətta artıqlaması ilə yerinə yetiririk”.
Dövlət başçısı əlavə edib ki, çərşənbə axşamı Davosda OPEC-in baş katibi Məhəmməd Barkindo ilə görüşdüyünü əlavə edib:
“O bizim öz öhdəliklərini yerinə yetirən ölkə kimi rolumuzu yüksək qiymətləndirib və OPEC və qeyri-OPEC-in yaxışlaşmasında mühüm rol oynadığımızı bildirib”, - deyə Azərbaycan prezidenti söyləyib.
A.M.
www.oxu.az
"
"Prezident: Azərbaycan artıq Avropa İttifaqının bəzi ölkələrinin neft təminatçısıdırEnerjin layihələrimiz bizim üçün və region üçün çox vacibdir. Bizim təşəbbüs etdiyimiz enerji layihələri regionun enerji xəritəsini dəyişib.
Oxu.Az xəbər verir ki, bunu Azərbaycan prezidenti İlham Əliyev Davos Dünya İqtisadi Forumu çərçivəsində “Strateji perspektivlər: Avrasiya” adlı panel müzakirələrində deyib.
“Gürcüstanın Supsa limanına kimi çəkdiyimiz Bakı-Supsa boru kəməri Xəzəri və Qara dənizi birləşdirdi. İkinci boru xətti Xəzəri və Aralıq dənizini birləşdirən Bakı-Tbilisi Ceyhan boru xətti oldu. Həmin yolla biz qaz boru xəttini də çəkdik. Buna görə də biz karbohidrogenlərin ixrac yollarını diversifikasiya etmişik və tərəfdaşlarımız üçün enerji təhlükəsizliyini təmin edirik. Azərbaycan Avropa İttifaqının bəzi ölkələri üçün artıq neft təminatçısıdır. Cənubi Qaz Dəhlizi layihəsini bitirdikdən sonra Avropa ölkələri bizim təbii qazımıza da çıxış əldə edəcəklər”, - deyə o vurğulayıb.
A.M.
www.oxu.az
"
"İlham Əliyev: Bakı-Tbilisi-Qars regionun nəqliyyat xəritəsini dəyişdiBakı-Tbilisi-Qars dəmir yolu xətti regionun nəqliyyat xəritəsini dəyişdi. Bu, hazırda Çindən Avropaya kimi ən qısa yoldur. Əvvəl olduğu kimi 30-35 gün əvəzinə hazırda bu yola iki həftə sərf olunur.
Oxu.Az xəbər verir ki, bunu Azərbaycan prezidenti İlham Əliyev Davos Dünya İqtisadi Forumu çərçivəsində “Strateji perspektivlər: Avrasiya” adlı panel müzakirələrində deyib.
Dövlət başçısı qeyd edib ki, Azərbaycan regional nəqliyyat mərkəzinə çevrilir. “Biz bu istiqamətdə hələ də işləyirik. Gələcəkdə neft və qaz olmayacaq, onlar bir gün bitəcək. Gələcək innovasiya, yaxşı idarəçilik, effektivlik, menecment, şəffaflıq və sahibkarlığa dövlət dəstəyidir. 
Bir neçə il əvvəl əsas məqsədlərimizdən biri yoxsulluq və işsizliyi aradan qaldırmaq idi. Biz bu məqsədi uğurla icra etdik. Hazırda Azərbaycanda yoxsulluğun səviyyəsi 5,4 faizə düşüb, işsizlik 5 faizdir. Son 15 ildə əhalimiz 1,5 milyon artıb. Ötən il 177 yeni daimi iş yeri açılıb. Bu bizim siyasətimizi nümayiş etdirir”, - deyə o vurğulayıb.
Prezident qeyd edib ki, neft və qaz çox iş yeri yaratmır: “Buna görə də həmişə təhsil, idarəçilik, kənd təsərrüfatı, turizm və xidmətlər sahəsinə baxmalıyıq. Biz islahatlar keçirdik və bu islahatlar əhali tərəfindən müsbət qəbul olunub. Onlar ağrılı islahatlar olmadı. Çünki bəzən radikal islahatlar edəndə, ilk mərhələ ağrılı olur. Bizim dövlət dəstəyinə ehtiyacı olanlar üçün sosial paketimiz var. Başladığımız dərin və hərtərəfli iqtisadi islahatlar siyasətini davam etdirəcəyik”.
İ. Əliyev bildirib ki, Azərbaycanda sahibkarlığı dəstəkləmək üçün xüsusi fond mövcuddur. Onun sözlərinə görə, bu fond vasitəsilə son 10 ildə özəl sektora 2 milyard dollar güzəştli kredit verilib: “Azərbaycanda xüsusilə regional inkişafa xüsusi diqqət ayırmışıq. Hazırda regional inkişafla bağlı üçüncü proqram həyata keçiririk. Bu proqramın əsas şərtlərindən birincisi infrastrukturdur. Son 15 ildə kənd yolları da daxil olmaqla, 12 min kilometrdən çox yol çəkmişik”.
A.M.
www.oxu.az
"
"İlham Əliyev Davosda “Strateji baxış: Avrasiya” mövzusunda interaktiv iclasda iştirak edibYanvarın 23-də Davosda Dünya İqtisadi Forumu çərçivəsində “Strateji baxış: Avrasiya” mövzusunda interaktiv iclas keçirilib.
Oxu.Az xəbər verir ki, Azərbaycan Prezidenti İlham Əliyev iclasda iştirak edib.
Dövlətimizin başçısı iclasda çıxış edib və sualları cavablandırıb.
A.M.
www.oxu.az
"
"İlham Əliyev: Öz xərclərimizi optimallaşdırırıqİqtisadiyyatın diversifikasiyası bizim əsas məqsədimizdir: düşünürəm ki, bu istiqamətdə yaxış uğurlar əldə etmişik.
Oxu.Az-ın xəbərinə görə, bunun Azərbaycan prezidenti İlham Əliyev Davos Dünya iqtisadi Forumu çərçivəsində “Strateji perspektivlər: Avrasiya” adlı panel müzakirələrində deyib.
Prezident deyib ki, neftin qiyməti düşəndə Azərbaycanda elan edib ki, artıq postneft dövrü başladı, biz neft və qazı unutmalıyıq. 
“Mövcud neft-qaz layihələrini davam etməliyik, lakin əsas gəlir kimi texnologiya, innovasiya, sənaye, sahibkarlıq, kənd təsərrüfatına diqqətə yetirməliyik. Biz bu istiqamətdə ciddi islahatlar həyata keçirdik və yaxşı nəticələr əldə olundu. Ötən il ölkədə qeyri-neft iqtisadiyyatı 3 faiz və qeyri-neft sənayesi 4 faizi artdı. İqtisadiyyatımızın diversifkasiyası prosesi gedir və bizim dayanmaq planımız yoxdur. Hazırda neft qiyməti artır, lakin bu, sadəcə, bizim ehtiyatlarımızı artıracaq”, - deyə prezident vurğulayıb. 
Dövlət başçısı qeyd edib ki, biz öz xərclərimizi optimallaşdırırıq:
“Keçən il neftin qiymətinin düşməsinə baxmayaraq, biz əlavə 4.5 milyard dollar qazandıq və ehtiyatlarımızı artırdıq. Neft və qaz iqtisadiyyatımızın əsas hissəsi olmaqda davam edəcək. Qeyri-neft sektoru isə bizim ÜDM-in 70 faizini təşkil edir. Bizim hədəfimiz ixrac portfelimizdə qeyri-neft məhsullarının həcmini artırmaq məqsədi ilə ixracı diversifikasiya etməkdir”.
www.oxu.az
 
"
"Dolların sabaha olan məzənnəsi açıqlandıManatın yanvarın 24-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 24.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"BP-dən neftin qiyməti ilə bağlı proqnoz: 70 dollardan yüksək olmayacaqOPEC+ ölkələri 2018-ci ildən sonra da neft bazarını tənzimləməkdə davam edəcəklər. 
Oxu.Az xəbər verir ki, bunu BP şikətinin prezidenti Robert Dadli Davosda keçirilən Ümumdünya İqtisadi Forumunda deyib:
“Onların (OPEC+) əməkdaşlığı bazar üçün əlverişlidir”.
Onun fikrincə, bu il neftin qiyməti 70 dollardan çox olmayacaq:
“Çünki bunun üçün fundamental amillər yoxdur”.
O, bu göstəricinin 55-60 dollar/barelə düşəcəyini proqnozlaşdırıb.
L.Ə.
www.oxu.az
"
"Benzinin aksiz vergisinin qalxması qiymətlərə necə təsir edəcək?Nazirlər Kabineti “Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında” qərarında dəyişiklik edib. 
Oxu.Az xəbər verir ki, qərara əsasən, aviasiya benzin növləri istisna olmaqla, tərkibində qurğuşunun miqdarı 0,013 q/l-dən çox olmayan, 95-dən az oktan ədədi ilə mühərrik benzin növlərinə aksiz dərəcəsi 1 ton üçün 1 manatdan 200 manata qaldırılıb.
Tərkibində qurğuşunun miqdarı 0,013 q/l-dən çox, 95-dən az oktan ədədi ilə mühərrik benzin növlərinə tətbiq olunan 1 ton üçün 1 manat aksiz dərəcəsi də 200 manata qaldırılıb. Tərkibində qurğuşunun miqdarı 0,013 q/l-dən çox olmayan və çox olan, 95 və ya daha çox, lakin 98-dən çox olmayan oktan ədədi ilə mühərrik benzin növlərinə tətbiq olunan 1 ton üçün 80 manat, tərkibində qurğuşunun miqdarı 0,013 q/l-dən çox olmayan və çox olan, 98 və ya çox oktan ədədi ilə mühərrik benzin növlərinə tətbiq olunan 1 ton üçün 120 manat aksiz dərəcəsi qüvvədə qalıb. Aviasiya benzini və reaktiv benzin yanacağına tətbiq edilən aksiz dərəcələri dəyişməyib.
Maraqlıdır, Nazirlər Kabinetinin bu qərarı benzinin qiymətinə təsir edəcəkmi?

Neft Araşdırmalar Mərkəzinin rəhbəri İlham Şaban bildirir ki, iyul ayında aksiz vergisi minimum həddə endirilmişdi:
“O zaman Nazirlər Kabinetinin qərarı ilə Azərbaycana gətirilən mühərrik benzinləri (aviasiya benzinləri istisna olmaqla), tərkibində qurğuşunun miqdarı 0,013 q/l-dən çox olmayan və çox olan 95-dən az oktan ədədi ilə mühərrik benzinləri, o cümlədən 92 oktan ədədi ilə benzinlər  idxal rüsumundan azad edilmişdi. Eləcə də, Azərbaycan ərazisinə gətirilən bu benzinlərə tətbiq edilən aksiz dərəcələri 1 ton üçün 200 manatdan 1 manata endirilmişdi. Bildirilirdi ki, hər iki qərar dərc edildiyi gündən qüvvəyə minir və 90 gün müddətində qüvvədədir”.
İ.Şaban deyir ki, iyul ayında aksiz dərəcələrinin endirilməsi Heydər Əliyev adına Neftayırma zavodunda aparılan cari təmir, yenidənqurma işləri ilə bağlı idi:
“Oktyabr ayından zavod işə düşdü. Ölkə ərazisində istehsal olduğu halda, sahibkarların hökumətin qərarından istifadə edib həmin məhsulu xaricdən gətirməməsi üçün qərarın qüvvədə olma müddəti də noyabrda bitməli idi. Doğrusu, mən Gömrük Komitəsinin hesabatında noyabr-dekabr ayları üzrə aşağı oktanlı benzin idxalı ilə bağlı rəqəmlərə rast gəlmədim. Lakin mənə aydın deyil ki, 95-dən az oktan ədədi ilə mühərrik benzin növlərinə aksiz dərəcəsinin bərpa olunması niyə 2018-ci ilin yanvarında qüvvəyə minib. Heydər Əliyev adına zavod artıq 2017-ci ilin oktyabrdan bu məhsulun istehsalına başlayıb. Aradakı üç ay ərzində Nazirlər Kabineti nə edirdi? Noyabr ayının 1-dən 95-dən az oktan ədədi ilə mühərrik benzin növlərinə aksiz dərəcəsi 1 ton üçün 1 manatdan 200 manata qaldırılmalı idi”. 
İ.Şaban deyir ki, qərarın bazara təsiri olmayacaq:
“Azərbaycan 92 markalı benzinə olan tələbatını yerli istehsal hesabına ödəyir. Biz xaricdən 95-98 markalı benzini idxal edirik. Onun da qiyməti bazarda mütəmadi artıma doğru dəyişir. Neftin bazar qiymətinin ucuzlaşdığı zaman qonşu ölkələrdə 95-98 markalı benzinin də qiyməti düşür, bizdə əksi baş verir”.

İqtisadi və Sosial İnkişaf Mərkəzinin (CESD) sədri Vüqar Bayramov bildirir ki, yeni qərar 95-dən az oktan ədədi olan benzinə tətbiq edildiyindən bu, Azərbaycana idxal edilən yüksək oktanlı benzinlərin xərcinə təsir göstərməyəcək:
“Həmin benzinlərə tətbiq edilən aksiz dərəcələri dəyişdirilməyib. Eyni zamanda, daxili bazarda 95-dən az oktan ədədi olan benzin Aİ-92 markalı benzindir. Həmin benzin isə yerli istehsal olduğundan son qərar sözügedən benzinə də təsir göstərmir”.
V.Bayramov  hesab edir ki, əgər yaxın zamanlarda qiymət artımı baş versə, bunun iqtisadi əsası olmayacaq:
“Sadəcə, iyulda dərəcələrin aşağı salınması yenidənqurma işləri ilə bağlı olaraq daxili benzin istehsalının azalması ilə əlaqədar idi. İndi isə istehsal daxili tələbi ödədiyi üçün idxal aksiz dərəcələri tənzimlənən benzinin xərcinə təsir göstərmir. Bu baxımdan, Nazirlər Kabinetinin son qərarı daxili bazarda satılan benzin növlərinin qiymətinin artırılması üçün zəmin formalaşdırmır. Bununla yanaşı, əgər qiymət artımları baş verəcəksə, belə artımların iqtisadi əsası olmayacaq”.
L.Ə.
www.oxu.az
"
"Avtomobillərin qiyməti bahalaşdı 2017-ci ilin dekabrında paytaxtın avtomobil bazarında cəmi 2 038 avomobil satışa çıxarılıb. Nəticədə noyabr ayı ilə müqayisədə bazarda təkliflər portfeli 0,89 faiz artıb.
Oxu.Az xəbər verir ki, satışa çıxarılan avtomobillərin 90,2 faizi benzin mühərriki ilə işləyən avtomobillərdir.
Dizel mühərriki ilə işləyən avtomobillərin payı 9,8 faiz təşkil edib.
Avtomobillərin qiymətinə gəlincə, ekspert deyir ki, son ayın göstəricilərinə görə, Bakıda avtomobil bazarında orta qiymət 18 790 manat təşkil edib. Noyabr ayı ilə müqayisədə orta qiymət 12,18 faiz artıb.
Qeyd edək ki, ötən il ölkəyə avtomobil idxalı iki dəfə artıb. 2017-ci ildə Azərbaycana ümumilikdə 13 098 ədəd avtomobil idxal olunub.
L.Ə.
www.oxu.az
"
"Valyuta hərracı başa çatdı – NƏTİCƏBu gün Mərkəzi Bank Dövlət Neft Fondunun da iştirakı ilə hərrac keçirib.
Oxu.Az banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
www.oxu.az
"
"Azərbaycanda siqaretin qiyməti nə qədər bahalaşacaq? – ŞƏRHAzərbaycan gətirilən tütün və tütün məmulatlarına tətbiq edilən aksiz vergiləri iki dəfədən çox artırılıb.
Oxu.Az xəbər verir ki, Nazirlər Kabineti hələ ötən ilin dekabrında bu barədə qərar verib.
Qərara əsasən, tərkibində tütün olan siqarlar, ucları kəsilmiş siqarlar və siqarillaların 1000 ədədinə tətbiq edilən aksiz dərəcəsi 10 manatdan 20 manata, tərkibində tütün olan siqaretlərin, o cümlədən digər siqaretlər və siqarillaların 1000 ədədinə tətbiq edilən aksiz dərəcəsi 4 manatdan 12 manata qaldırılıb.

İqtisadçı-ekspert Qubad İbadoğlu bildirir ki, aksiz vergisinə cəlb edilən idxal mallarının aksiz dərəcələrinin dəyişdirilməsi və dəyişikliyin bu sahədə fəaliyyət göstərən sahibkarların işinə təsiri olduğuna görə qərar verilməsindən 30 gündən sonra, yəni bu gün qüvvəyə minib:
“Bu, ona görə edilir ki, həmin müddət ərzində sahibkarlar fəaliyyətlərini yeni qərarın tələblərinə uyğunlaşdırsınlar. O ki qaldı qərarın istehlak bazarında qiymətlərin səviyyəsinə təsirinə, əvvəla, onu qeyd edim ki, 21 yanvar 2017-ci il tarixli, 574 saylı qərarla edilən dəyişiklik yalnız idxal mallarına şamil olunur. Bu qərar ölkəyə xaricdən gətirilən yalnız bir növ benzin markasına (tərkibində qurğuşunun miqdarı 0,013 q/l-dən çox olmayan, oktan ədədi 95-dən az olan) və tərkibində tütün olan siqaret və siqarların qiymətinin bahalaşmasına təsir edir.
Qərarın digər növ benzin markalarına təsiri yoxdur. Belə ki, 92 markalı benzin idxal malı deyil, onun qiymətini yalnız Tarif Şurası artıra bilər. Super -95 və premium - 98 markalı benzin markaları idxal olunsa da, bu qərarla onlara tətbiq edilən aksiz dərəcələri qaldırılmayıb. Amma bu o demək deyil ki, həmin markalı benzinin qiyməti bahalaşmayacaq. Çünki onların qiyməti neftin dünya bazar qiymətlərindən asılı olduğuna görə hər an bahalaşa bilər”. 
Ekspert deyir ki, siqaretlərdə və siqarlarda qiymət artımı labüddür:
“Lakin ilk növbədə xaricdən hazır məhsul kimi gətirilən siqaret və siqarlar, sonra isə bazarların qarşılıqlı təsirilə daxildə istehsal olunan tütün məmulatları bahalaşacaq. Üçüncüsü, alkoqollu içkilər, o sıradan pivə, üzüm çaxırı, viski, rom cin, araq, likörlər və digər spirtli içkilərin idxalına aksiz dərəcələri qaldırıldığından onların da qiyməti bu gündən etibarən artacaq”.
Siqaret 25% bahalaşacaq 

İqtisadçı-ekspert Natiq Cəfərli bildirir ki, Nazirlər Kabinetinin qərarı Azərbaycana gətirilən tütün və tütün məmulatlarının, spirtli içkilərin satış qiymətlərinə 25% təsir edəcək:
“Bir çox hallarda idxal mallarının aksiz dərəcələrinin artırılmasının xaricdən gətirilən malların qiymətinə təsir edəcəyi irəli sürülür. Bildirilir ki, bunun yerli istehsala təsiri olmayacaq. Lakin bu, heç də belə deyil. Düzdür, əsas artım xaricdən gətirilən məhsullarda olacaq. Amma spirtli içki istehsal edən yerli müəssisələrin bir çoxunda xammal xaricdən gətirilir. Xammalın da aksiz vergisinin artırıldığını nəzərə alsaq, yerli istehsal olan spirtli içkilərin qiymətlərinin 10-15% artması gözlənilir”. 
Ekspertə görə, bu gündən başlayaraq qiymətlərin hissə-hissə artımını müşahidə edəcəyik:
“Əsas artım yeni partiyanın idxalından sonra baş verəcək. Növbəti ayın əvvəlindən satışa çıxarılan xarici istehsal tütün və tütün məmulatlarının, spirtli içkilərin qiymətləri bahalaşacaq”.  
L.Əliyeva 
www.oxu.az
"
"Dünya üzrə işsizlərin sayı açıqlanıb Beynəlxalq Əmək Təşkilatının “Dünyada Məşğulluq və Sosial Gözləntilər: 2018-ci ilin trendləri” hesabatına əsasən, 2016-cı ildəki yüksəlişdən sonra qlobal işsizlik nisbəti sabitləşib. 
Oxu.Az Beynəlxalq Əmək Təşkilatının hesabatına istinadən verir ki, 2017-ci ildə işsizlərin ümumi sayının 192 milyonu keçərək 5,6 faiz səviyyəsinə çatması gözlənilir. 
2017-ci ildə iqtisadi artımın gözləntilərdən yüksək olmasına baxmayaraq, uzunmüddətli qlobal iqtisadi perspektlivləri mötədildir (ortasəviyyəlidir). 
Hesabata görə, 2017-2018-ci ildəki müsbət tendensiya, inkişaf etməkdə olan ölkələrdə əmək birjalarının güclənməsi hesabına baş verəcək. Söhbət o ölkələrdən gedir ki, həmin ölkələrdə işsizik səviyyəsi 0.2 faiz azalaraq, 2018-ci ildə 5.5 faizə, yəni böhrandan əvvəlki səviyyəyə enəcəyi proqnozlaşdırılır.
Hesabatda qeyd olunur ki, qeyri-stabil (qeyri-sabit) məşğulluğun ixtisarı ilə bağlı keçmişdə  böyük irəliləyiş əldə olunsa da, 2012-ci ildən etibarən bu istiqamətdə durğunluq müşahidə edilir. Bu o deməkdir ki, 2017-ci ildə təxminən 1.4 milyard insan qeyri-sabit məşğulluq sahəsində çalışır və 2019-cu ilə kimi isə bu saya daha 35 milyon nəfərin əlavə olunacağı proqnozlaşdırılır.  İnkişaf etməkdə olan ölkələrdə hər dörd işçidən üçü qeyri-stabil məşğulluq sahələrində çalışır.
Hesabatda əsas nikbin məqam, inkişaf etməkdə olan ölkələrdə işçilər arasında yoxsulluq səviyyəsinin aşağı düşməyə davam etməsidir. Kəskin yoxsulluqdan əziyyət çəkən işçilərin isə 2018-ci ildə 176 milyon nəfər təşkil edəcəyi proqnozlaşdırılır, bu, dünyada işləyən bütün insanların 7.2 faizini təşkil edir.
L.Ə.
www.oxu.az
"
"Saxta pul hazırlayanların və keyfiyyətsiz məhsul satanların sayı artıb 2016-cı ildə ölkədə iqtisadi fəaliyyət üzrə 914 cinayət qeydə alınıb. 689 nəfər cinayət törədib. 
Statistika Komitəsindən Oxu.Az-a verilən məlumata görə, saxta pul və ya qiymətli kağızlar hazırlama və ya satınalma ilə bağlı 33 cinayət faktı araşdırılıb.
2015-ci illə müqayisədə bu yöndə cinayət faktlarının sayı azalsa da, cinayətə təşəbbüs edənlər çoxalıb. Belə ki, 2015-ci ildə 28 nəfər saxta pul və ya qiymətli kağızlar hazırlama və ya satınalması ilə məşğul olmuşdusa, 2016-cı ildə bu rəqəm 38 nəfərə çatıb. 
Eləcə də, saxta pul və ya qiymətli kağızlar hazırlama və ya satınalma ilə bağlı cinayətlərin iqtisadi fəaliyyət üzrə cinayət faktlarındakı payı artıb. Bu rəqəm bir əvvəlki ilə (1,8%) nisbətdə 2016-cə ildə 3,6 %-ə yüksəlib. 
İstehlakçıları aldatma və pis keyfiyyətli mal satma faktlarının da iqtisadi fəaliyyət cinayətlərində ümumu payı 2,4 faizə çatıb. 
L.Ə.
www.oxu.az
"
"Manat əsas ticarət tərəfdaşlarının valyutalarına nisbətdə ucuzlaşıb Azərbaycan Mərkəzi Bankı 23 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi 1,7001 manat olub, Avro/manat məzənnəsi 2.0842 manata qalxıb.
1 türk lirəsi 0.4493 manat, 1 rus rublu 0.0301  manat, 1 İran rialı 0.0041 manat, 1 gürcü larisi isə 0.0.6733 manat təşkil edib.
L.Ə.
www.oxu.az
"
"Neft bahalaşıbDünya birjalarında neft bahalaşıb.
Oxu.Az xəbər verir ki, yanvarın 23-də Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,39 dollar və ya 0,61% artaraq 63,96 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,36 dollar və ya 0,52% artaraq 69,39 dollar təşkil edib.
E.Ə.
www.oxu.az
"
"Benzinin gömrük rüsumu 200, tütünün isə 2 dəfə artdıAzərbaycan gətirilən tütün və tütün məmulatlarına tətbiq edilən aksiz vergiləri 2 dəfədən çox artırılıb.
Oxu.Az APA-ya istinadən xəbər verir ki, bu, Nazirlər Kabinetinin “Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında” qərarında etdiyi dəyişiklikdə əksini tapıb.
Keçən il dekabrın 21-də dərc olunmuş qərar 30 gün sonra, yanvarın 23-də qüvvəyə minir.
Qərara əsasən, tərkibində tütün olan siqarlar, ucları kəsilmiş siqarlar və siqarillaların 1000 ədədinə tətbiq edilən aksiz dərəcəsi 10 manatdan 20 manata, tərkibində tütün olan siqaretlərin, o cümlədən digər siqaretlər və siqarillaların 1000 ədədinə tətbiq edilən aksiz dərəcəsi 4 manatdan 12 manata qaldırılıb.
Digər qərarla isə Azərbaycan ərazisinə gətirilən mühərrik benzin növlərinə yeni aksiz dərəcələrin tətbiq edilməsinə başlanılıb.
Qərara əsasən, aviasiya benzin növləri istisna olmaqla, tərkibində qurğuşunun miqdarı 0,013 q/l-dən çox olmayan, 95-dən az oktan ədədi ilə mühərrik benzin növlərinə aksiz dərəcəsi 1 ton üçün 1 manatdan 200 manata qaldırılıb. Tərkibində qurğuşunun miqdarı 0,013 q/l-dən çox, 95-dən az oktan ədədi ilə mühərrik benzin növlərinə tətbiq olunan 1 ton üçün 1 manat aksiz dərəcəsi də 200 manata qaldırılıb. Tərkibində qurğuşunun miqdarı 0,013 q/l-dən çox olmayan və çox olan, 95 və ya daha çox, lakin 98-dən çox olmayan oktan ədədi ilə mühərrik benzin növlərinə tətbiq olunan 1 ton üçün 80 manat, tərkibində qurğuşunun miqdarı 0,013 q/l-dən çox olmayan və çox olan, 98 və ya çox oktan ədədi ilə mühərrik benzin növlərinə tətbiq olunan 1 ton üçün 120 manat aksiz dərəcəsi qüvvədə qalıb. Aviasiya benzini və reaktiv benzin yanacağına tətbiq edilən aksiz dərəcələri dəyişməyib.
Xatırladaq ki, 2017-ci il iyul ayının 17-də Nazirlər Kabineti “Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında” 19 yanvar 2001-ci il tarixli və “Azərbaycan Respublikasında ixrac-idxal əməliyyatları üzrə gömrük rüsumlarının dərəcələri haqqında” 12 aprel 2001-ci il tarixli qərarlarına dəyişiklik edib. Dəyişikliyə əsasən, aviasiya benzini istisna olmaqla, mühərrik benzininin hər 1 tonu üçün aksiz vergisi 200 manatdan 1 manata endirilib.
Nazirlər Kabinetinin “Azərbaycan Respublikasında ixrac-idxal əməliyyatları üzrə gömrük rüsumlarının dərəcələri haqqında” 12 aprel 2001-ci il tarixli 80 nömrəli qərarının əlavəsi olan 22 dekabr 2003-cü il tarixli 161 nömrəli qərarı ilə təsdiq edilmiş mətndə ""Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”ndə 92 oktanlı benzin üçün gömrük rüsumu 0% müəyyən edilib.
Onu da əlavə edək ki, analoji qərar 2016-cı ilin avqustunda Heydər Əliyev adına BNEZ-in təmirə dayanması ilə əlaqədar verilmişdi. Təmir prosesinin modernizasiya işləri ilə bağlı bir qədər uzun çəkə biləcəyi nəzərə alınaraq, daxili bazardakı tələbatı ödəmək məqsədi ilə SOCAR Nazirlər Kabinetinə idxal olunacaq “Ai-92” markalı benzinin gömrük rüsumu və aksiz vergisindən azad edilməsinə dair müraciət etmişdi.
A.M.
www.oxu.az
"
"Prezident Kelli Kramerlə görüşüb – FOTOAzərbaycan Respublikasının Prezidenti İlham Əliyev yanvarın 22-də Davosda “CISCO” şirkətinin icraçı vitse-prezidenti və baş maliyyə direktoru xanım Kelli Kramer ilə görüşüb.
Oxu.Az xəbər verir ki, görüşdə Azərbaycanın bir çox dövlət qurumları ilə “CISCO” şirkəti arasında səmərəli əməkdaşlığın olduğu qeyd edildi.
Bu şirkətin ölkəmizdə həyata keçirilən infrastruktur layihələrinin icrasında iştirak etməsinin əhəmiyyəti vurğulandı. “CISCO” şirkəti tərəfindən Azərbaycana ən müasir texnologiyaların gətirilməsində ölkəmizin maraqlı olduğu bildirildi.








A.M.
www.oxu.az
"
"Azərbaycana gətirilən alkoqollu içkilərə yeni rüsumun tətbiqinə başlanıbAzərbaycan Respublikasının ərazisinə gətirilən pivə və alkoqollu içkilərə bu gündən yeni aksiz dərəcələri tətbiq olunacaq.
Oxu.Az APA-ya istinadən xəbər verir ki, bu, Nazirlər Kabinetinin “Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında” qərarında etdiyi dəyişiklikdə əksini tapıb.
Keçən il dekabrın 21-də dərc olunmuş qərar 30 gün sonra - yanvarın 23-də qüvvəyə minir. İndiyə qədər səməni pivəsinin 1 litr üçün 1 manat, təbii üzüm şərabları, spirt qatılmışlar daxil olmaqla, üzüm suslosunun 1 litri üçün 2 manat, şampan şərabının 1 litr üçün 2,5 manat, qıcqırma prosesində və ya spirt əlavə edilməkdən fərqli üsulla dayandırılmış qıcqırma ilə alınmış digər üzüm susloları üçün 1 litr üçün 0,1 manat aksiz dərəcəsi tətbiq olunub. Dəyişikliyə əsasən yanvarın 23-dən səməni pivəsinin 1 litr üçün 1,7 manat, təbii üzüm şərabları, spirt qatılmışlar daxil olmaqla, üzüm suslosunun 1 litri üçün 3,5 manat, şampan şərabının 1 litr üçün 5 manat, qıcqırma prosesində və ya spirt əlavə edilməkdən fərqli üsulla dayandırılmış qıcqırma ilə alınmış digər üzüm susloları üçün 1 litr üçün 0,2 manat aksiz dərəcəsi tətbiq olunacaq.
Vermutlar və bitki və ya aromatik ekstraktların əlavəsi ilə digər təbii üzüm şərablarna aksiz dərəcəsi 1 litr üçün 2 manatdan 3,5 manata, digər qıcqırdılmış içkilər (sidr, perri və ya armud sidri, ballı içki), qıcqırdılmış içkilərin qarışıqları və qıcqırdılmış içkilərlə spirtsiz içkilərin qarışıqlarına 1 litr üçün 2 manatdan 3.5 manata, denaturasiya olunmamış etil spirtinə ( 80 həcm % və ya çox spirt qatılığı ilə) 1 litr üçün 2 manatdan 4 manata, üzüm çaxırının və ya üzüm puçallarının distillə edilməsi nəticəsində alınan spirtli tinkturaralar, viski, rom və digər spirtli tinkturalar (şəkər qamışının qıcqırdılmış məhsullarının qovulması nəticəsində alınan), cin və ardıc tinkturası, araq, likörlər, digər spirtli içkilərə 1 litr üçün 6 manatdan 10 manata, həcm %-i 80-dən az qatılığı olan denaturatlaşdırılmamış etil spirtinə 1 litr üçün 2 manatdan 4 manata qaldırılıb.
A.M.
www.oxu.az
"
"İlham Əliyev ABŞ-ın “Black Rock” şirkətinin təsisçisi ilə görüşübYanvarın 22-də Davosda Azərbaycan Respublikasının Prezidenti İlham Əliyevin dünyanın ən böyük investisiya qurumu olan ABŞ-ın “Black Rock” şirkətinin təsisçisi, müşahidə şurasının sədri və icraçı direktoru Lourens Fink ilə görüşü olub.
Oxu.Az xəbər verir ki, Lourens Fink rəhbərlik etdiyi şirkət barədə Prezident İlham Əliyevə məlumat verdi.
O, hazırda 30-dan çox ölkədə 70-dən artıq ofisi olan “Black Rock” şirkətinin 6,3 milyard ABŞ dolları investisiya portfeli ilə dünyanın ən böyük investisiya şirkəti olduğunu bildirdi.
Azərbaycanda qeyri-neft sektorunun inkişafının, bu sahədə həyata keçirilən islahatların maraqla izlənildiyini deyən Lourens Fink ümidvar olduğunu bildirdi ki, yaxın illərdə Azərbaycan Respublikası “Black Rock” şirkətinin təkcə investor qismində deyil, həm də investisiya hədəfi qismində də çıxış edəcək. Lourens Fink yaxın zamanlarda Azərbaycana səfər edəcəyini və ölkəmizin investisiya imkanları ilə bir daha tanış olacağını məmnunluqla bildirdi.
Prezident İlham Əliyev Azərbaycan Dövlət Neft Fondu ilə “Black Rock” şirkəti arasında yaranan əməkdaşlığın məmnunluq doğurduğunu bildirdi. Dövlətimizin başçısı son illər ölkəmizdə iqtisadiyyatın müxtəlif sahələrində həyata keçirilən səmərəli islahatlardan danışdı. Prezident İlham Əliyev Azərbaycanın liderliyi və təşəbbüsü ilə həyata keçirilən qlobal layihələr, o cümlədən Cənub Qaz Dəhlizi, Bakı-Tbilisi-Qars dəmir yolu, eləcə də Ələt azad ticarət zonası layihələrindən danışdı, bu layihələrin investisiya qoyuluşu üçün çox səmərəli olduğunu bildirdi.



A.M.
www.oxu.az
"
"Dövlət başçısı “Chevron” şirkətinin vitse-prezidenti ilə görüşübAzərbaycan pezidenti İlham Əliyevin yanvarın 22-də Davosda “Chevron” şirkətinin korporativ biznes inkişafı üzrə vitse-prezidenti Cey Prayer ilə görüşü olub.
Oxu.Az xəbər verir ki, Cey Prayer “Azəri-Çıraq-Günəşli” yataqlarının birgə işlənilməsini nəzərdə tutan müqavilənin müddətinin uzadılması münasibətilə prezident İlham Əliyevi təbrik edib.
“Chevron” şirkəti ilə Azərbaycan arasında tərəfdaşlığın yüksək səviyyədə olduğunu deyən Cey Prayer bu əməkdaşlığın gələcəkdə də uğurla davam edəcəyinə əminliyini ifadə edib.
Prezident İlham Əliyev Azərbaycanda əlverişli investisiya mühitinin yaradıldığını, ölkəmizin etibarlı tərəfdaş olduğunu bir daha vurğulayıb.



A.M.
www.oxu.az
"
"Prezident Davosda Vahid Ələkbərovla görüşüb – FOTOAzərbaycan prezidenti İlham Əliyev yanvarın 22-də Davosda Rusiyanın “LUKOİL” şirkətinin prezidenti Vahid Ələkbərov ilə görüşüb.
Oxu.Az xəbər verir ki, görüşdə “LUKOİL” şirkətinin Azərbaycandakı uğurlu fəaliyyəti müzakirə olunub.
Bu şirkətin 20 ildən çoxdur ki, ölkəmizə sərmayələr qoyduğu qeyd edilib. “LUKOİL”-SOCAR əlaqələrinin uğurla inkişaf etdiyi bildirilib və gələcək əməkdaşlığın istiqamətləri ilə bağlı fikir mübadiləsi aparılıb.



A.M.
www.oxu.az
"
"Dolların sabaha olan məzənnəsi açıqlandıManatın yanvarın 23-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 23.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"SOCAR-ın gəlirlərini artıran – SƏBƏB“Neft Daşları” NQÇİ-də 2017-ci ildə 1 mln. ton neft hasil olunub ki, bu da son onilliklər üçün rekord göstəricidir.
Dövlət Neft Şirkətindən Oxu.Az-a verilən məlumata görə, SOCAR üzrə perspektivli neft-qaz sahələrinin və yataqların mövcud potensialı növbəti illərdə neft hasilatının stabil saxlanılmasına və qaz hasilatının artımına şərait yaradır:
“Hazırkı mərhələdə əvvəldən istismar olunan köhnə yataqlarda hasilatın azalmasının qarşısını almaq məqsədilə aparılan tədbirlər nəticəsində SOCAR üzrə hasilat, davamlı olaraq, dünya neft bazarının tənzimlənməsi üçün zəruri olan və digər hasilatçılarla razılaşdırılmış çərçivələrdə həyata keçirilir, yataqların neftvermə əmsalından tam yararlanmağa nail olunur. Hasilatın sabitləşdirilməsi üçün yeni quyuların qazılması ilə yanaşı, köhnə quyular da bərpa olunaraq, istismar fonduna daxil edilir, neftvermə əmsalının stabilliyi saxlanılır, fəaliyyətsiz quyularda əsaslı təmir, geoloji-texniki tədbirlər vasitəsilə istismarın bərpa olunması layihələri həyata keçirilir. Ləğv edilmiş quyuların bir çoxunda qalıq neft səmərəli texnologiyaların tətbiqi yolu ilə çıxarılır”. 
Şirkətdən bildirilib ki, SOCAR mütəxəssisləri köhnə yataqlarda sadalanan üsulları tətbiq etməklə, ayrı-ayrı yataqlar üzrə hətta hasilat artımına da nail olublar. Belə ki, ötən il “Azneft” İstehsalat Birliyi üzrə “Abşeronneft” NQÇİ və “Bibiheybətneft” NQÇİ neft hasilatını əvvəlki ilə nisbətən müvafiq qaydada 8,7% və 1,9% artırıb.
“Azneft” İB-nin baş direktoru Daşqın İskəndərov yataqlarda hasilatın artımına təsir edən amilləri belə izah edib ki, yalnız “Abşeron” NQÇİ-yə aid olan yataqları götürsək, orada son illərdə ümumi hasilat 2,5 dəfədən çox artıb:
“Üstəlik, bu uğurları aşağı maddi məsrəflərlə əldə edə bilmişik. Belə ki, bu gün “Azneft” İB üzrə hasilatın maya dəyəri dünyada ən aşağı sıralardadır, yəni əməliyyatlarımızın səmərəliliyi olduqca yüksəkdir. Şübhəsiz ki, bu da Azərbaycan neftçilərinin məharətinin və əzmkarlığının bəhrəsidir”.
SOCAR-dan o da xatırladılıb ki, dünya bazarında neftin qiymətinin stabilləşdirilməsi üçün OPEC+ ölkələri tərəfindən hasilatın azaldılması ilə bağlı sazişin vaxtı 2018-ci ilin sonuna kimi uzadılıb. Azərbaycan həmin çərçivədə hasilatın məhdudlaşdırılması ilə bağlı götürdüyü öhdəlikləri tam yerinə yetirir. Hasilatın cüzi məhdudlaşdırılması müqabilində neftin qiymətinin yüksəlməsi SOCAR-ın gəlirlərinə müsbət təsir göstərir.
L.Ə.
www.oxu.az
"
"Benzinin ucuz və baha olduğu ölkələr – Siyahıda Azərbaycan da var“Global petrol prices” bəyan edib ki, dünya üzrə benzinin orta qiyməti 1,14 dollar təşkil edir. 
Oxu.Az xəbər verir ki, dünya dövlətlərində benzin müxtəlif qiymətlərə təklif olunur.
Benzin ən ucuz Venesuelada və Türkmənistanda satılır. Bu ölkələrdə benzin müvafiq olaraq 0,1-0,23 sent təşkil edir. Azərbaycan isə benzinin qiymətinə görə siyahıda 30-cu sıradadır.
Ümumiyyətlə, siyahıya görə, varlı dövlətlərdə baha, kasıb və neft istehsalçısı olan ölkələrdə isə bezin ucuz qiymətə təklif edilir. Bu siyahıda ABŞ istisnadır. İnkişaf etmiş və varlı olmasına baxmayaraq, ölkədə benzin ucuzdur.
Benzin ən baha İslandiyada satılır - 2, 04 dollar. 
L.Ə.
www.oxu.az
"
"Azərbaycan inklüziv inkişaf indeksinin ilk üçlüyündədirAzərbaycan 2018-ci ildə Dünya İqtisadi Forumunun (DİF) ənənəvi inklüziv inkişaf indeksində inkişaf edən ölkələr arasında üçüncü yeri tutub.
Oxu.Az xəbər verir ki, reytinq inkişaf etmiş və etməkdə olan ölkələr üçün ayrıca tərtib olunub.
Ümumi daxili məhsulun alternativi kimi işlənib-hazırlanmış inklüziv inkişaf indeksi insanların öz ölkələrində iqtisadi tərəqqini qiymətləndirdikləri meyarları daha dəqiq əks etdirir.
Builki hesabatda Azərbaycan yalnız Litva və Macarıstandan geri qalaraq, yeddi mümkün baldan 4,69 bal alıb.

İnkişaf etmiş ölkələrin indeksinə Norveç 6,08 balla liderlik edib. İslandiya ikinci (6,07 bal) , Lüksemburq üçüncü (6,07 bal) sırada yer alıb.  
L.Ə.
www.oxu.az
"
"Depozit hərracı başa çatdı – Tələb təklifi üstələdiBu gün Mərkəzi Bank (AMB) tərəfindən vəsaitlərin cəlb edilməsi üzrə növbəti depozit hərracı keçirilib.
Oxu.Az Mərkəzi Banka istinadən xəbər verir ki, hərracda tələb 318,0 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 14,30% təşkil edib.
Bununla da depozit hərracında tələb təklifi 27,2% üstələyib. Bugünkü depozit hərracında 250 mln. manat vəsaitin cəlbi nəzərdə tutulmuşdu.
Qeyd edək ki, cari ildən bankların depozit hərracına maraqları azalıb.
L.Ə.
www.oxu.az
"
"Səkkiz milyarder dünya əhalisinin yarısından varlıdır “Oxfam” dünya əhalisinin təbəqələşməsi ilə bağlı növbəti hesabatını açıqlayıb. Məlum olub ki, şirkətlərin rəhbərləri daha da varlanıb, işçilər isə kasıblaşıb. 
Oxu.Az xarici mətbuata istinadən xəbər verir ki, hesabatda dünya əhalisinin bir faizinin qlobal sərvətin 82 faizinə sahib olduğu bildirilir.
Qeyd edilir ki, 3,7 milyard nəfər sakinin sosial vəziyyətində heç bir dəyişiklik baş verməyib. 
“Oxfam” iddia edir ki, milyarderlərin sərvəti 2010-cu ildən indiyədək 13% artıb. Onların sərvəti altı dəfə daha tez artıb, nəinki adi işçilərin əməkhaqları. 
“Oxfam”ın hesablamalarına görə, dünyanın ən kasıb 3,6 milyard insanının ümumi “sərvəti” təxminən 426 milyard dollar təşkil edir. Bu, hər birinin orta hesabla 118 dollara sahib olması deməkdir.
3,6 milyard insanın ümumi sərvətinin həcmi səkkiz milyarderin sərvətinin birgə həcminə bərabərdir. Bill Qeyts ($75 milyard), Amansio Orteqi ($67 milyard), Uorren Baffet  ($60,8 milyard), Karlos Slim ($50 milyard), Ceff Bezos ($45,2 milyard), Mark Zukerberq ($ 44,6 milyard), Lari Ellison ($ 43,6 milyard), Maykl Bulumberqin ($ 40 milyard) birgə sərvəti 426 milyard dollardır.
L.Ə.
www.oxu.az
"
"İlin sonuna qədər neft hasilatı artmayacaqOPEC və Rusiya hasilatın azaldılması yönündə qərarların ilin sonuna qədər qüvvədə qalacağını bəyan edib.
Oxu.Az xarici mətbuata istinadən xəbər verir ki, Rusiyanın enerji naziri Aleksandr Novak hasilatın azaldılması yönündə razılaşmadan kənar da Səudiyyə Ərəbistanı ilə əməkdaşlıq edəcəklərini açıqlayıb.
Səudiyyə Ərəbistanının enerji naziri Xalid əl-Falih isə bəyan edib ki, cari ilin sonuna qədər hasilatla bağlı qərar qüvvədə qalacaq:
“Birja ilin sonunda və ya 2019-cu ildə yenidən sabitləşəcək”.
Xalid əl-Falih bildirib ki, hazırda qlobal neft ehtiyatları son beş ilin orta səviyyəsini 120 mln. barel üstələyir.
Hər iki nazir 2019-cu ildə hasilatın azaldılıb-azaldılmayacağında dair suallara cavab verməyiblər.  
Omanın neft-qaz naziri Mühəmməd Həməd əl-Rumhi isə deyib ki, 2018-ci ildən sonra cari OPEC+ anlaşmasının uzadılması yerinə, yeni tip anlaşma tətbiq oluna bilər. 
Qeyd edək ki, dünən Omanda OPEC+ nazirlərinin monitorinq komitəsinin iclası keçirilib. Neft hasilatının azaldılmasına dair OPEC+ sazişinin Monitorinq Komitəsinin növbəti iclası apreldə, Səudiyyə Ərəbistanında keçiriləcək.
Xatırladaq ki, OPEC Nazirlər Şurasının Monitorinq Komitəsinə Səudiyyə Ərəbistanı, Venesuela, Küveyt, Əlcəzair, Oman və Rusiya nümayəndələri daxildir.
L.Ə.
www.oxu.az
"
"Bağlanan banklara məxsus əmlakların satışı başladı Azərbaycan Respublikası Xammal və Əmtəə Birjası yanvarın 16-da Əmanətlərin Sığortalanması Fondunun sifarişinə əsasən, ləğv prosesində olan bir sıra bankların balansında olan əmlakların satışı üzrə açıq hərrac keçirib.
Fonddan Oxu.Az-a verilən məlumata görə, keçirilən açıq hərracın nəticələrinə əsasən, ləğv prosesində olan QSC “Bank Standard” KB-nin balansında olan bir ədəd “Mercedes-815” yük avtomobili, bir ədəd “Fiat Doblo Cargo”, üç ədəd “Mitsubishi Lancer”, dörd ədəd “Hyundai Accent” avtomobilləri və bir ədəd embosser “Matica Z9”  satılıb.
Həmçinin ləğv prosesində olan “Atrabank” ASC-nin balansında olan bir ədəd “Mitsubishi Pajero”, bir ədəd “Ford Focus” avtomobili, bir ədəd HCM (bank avadanlığı) və 1 (bir) ədəd embosser “Matica Z3” satılıb.
L.Ə.
www.oxu.az
"
"Xarici valyutaların manata qarşı məzənnəsiAzərbaycan Mərkəzi Bankı 22 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi yanvarın 19-u ilə müqayisədə dəyişməyərək 1,7001 manat olub, Avro/manat məzənnəsi 2.0780 manata qalxıb.
1 türk lirəsi 0.4447 manat, 1 rus rublu 0.0300  manat, 1 İran rialı 0.0041 manat, 1 gürcü larisi isə 0.0.6703 manat təşkil edib.
L.Ə.
www.oxu.az
"
"Neft bahalaşdıDünya birjalarında neft bahalaşıb.
Oxu.Az xəbər verir ki, yanvarın 22-də Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,20 dollar və ya 0,32% artaraq 63,57 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,24 dollar və ya 0,35% artaraq 68,85 dollar olub.
E.Ə.
www.oxu.az
"
"Əli Əhmədov: Qida Təhlükəsizliyi Agentliyi bir neçə aya fəaliyyətə başlayırQida Təhlükəsizliyi Agentliyi bir neçə dövlət qurumu və nazirliklərdə icra olunan funksiyaları həyata keçirəcək.
Oxu.Az xəbər verir ki, bunu baş nazirin müavini Əli Əhmədov jurnalistlərə açıqlamasında deyib.
O bildirib ki, Qida Təhlükəsizliyi Agentliyi artıq formalaşır:
“İndi lazım olan texniki-təşkilati işlər görülməkdədir. Əvvəllər bir neçə dövlət qurumu və nazirliklərin icra etdiyi funksiyalar Qida Təhlükəsizliyi Agentliyinə verilir. Bir neçə aya təşkilati işlər yekunlaşacaq və Qida Təhlükəsizliyi Agentliyi fəaliyyətini birbaşa həyata keçirməyə başlayacaq”.
A.M.
www.oxu.az
 
"
"SOCAR ötən ili mənfəətlə başa vurubSOCAR 2017-ci il ərzində dövlət büdcəsinə 1 mlrd. 511 mln. 33 min manat vəsait ödəyib.
Oxu.Az-ın məlumatına görə, şirkətin büdcə ödənişləri əvvəlki ilə nisbətən 115 mln. 577 min manat, yəni 8,3% artıb.
Bundan əlavə, SOCAR 2017-ci ildə Dövlət Sosial Müdafiə Fonduna 155 mln. 984 min manat vəsait ödəyib ki, bu da 2016-cı ilin analoji dövrü ilə müqayisədə 8% artım təşkil edib.
Şirkətin iqtisadi məsələlər üzrə vitse-prezidenti Süleyman Qasımov deyib ki, SOCAR-ın dövlət büdcəsinə ödənişlərinin artırılması şirkətin sabit maliyyə durumunun göstəricilərindəndir. Onun sözlərinə görə, SOCAR Azərbaycan prezidenti İlham Əliyevin müəyyən etdiyi strateji istiqamət üzrə irəliləyərək, son illərdə əməliyyat portfelini genişləndirməyə və şaxələndirməyə davam edib: “Həyata keçirdiyimiz beynəlxalq layihələr, illər əvvəl ölkə daxilində və xaricdə qoyduğumuz sərmayələr şirkətin hazırkı maliyyə nəticələrinə müsbət təsir göstərib, dövlət büdcəsinə ödənişlərin davamlı və artan xətt üzrə təmin olunması üçün əlverişli zəmin yaradıb”.
Qeyd edək ki, bir neçə il əvvəl müəyyən edilmiş strateji inkişaf strategiyasının əsasında SOCAR neft-kimya və neft-qaz emalı sənayesində fəaliyyətlərini genişləndirərək, öz gəlir mənbələrinin balanslaşdırılması istiqamətində mühüm addımlar atıb: “Son illərdə xam neftin qiymətinin kəskin düşməsi fonunda, neft-kimya məhsullarının daha az dəyişkənliyə məruz qalması şirkətin gəlirlərinə müsbət təsir göstərib. Nəticədə SOCAR, dünya enerji sənayesində baş vermiş böhranın təsirlərinə tab gətirərək, 2016 və 2017-ci illəri mənfəətlə başa vurmağa nail olub”, - deyə məlumatda vurğulanıb.
A.M.
www.oxu.az
"
"Dünya birjalarının dəyəri açıqlandı – RƏQƏMLƏRDünya birjalarının dəyəri 2017-ci ildə 2016-cı illə müqayisədə 15,5 faiz artaraq 80 trilyon 838 milyard dollar olub. 
Oxu.Az “Blomberg”ə istinadən xəbər verir ki, 2016-cı ildə birjaların həcmi 70 trilyon 15 milyard 536 milyon dollar olub.
Bir il ərzində birjalar 15,5 faiz artıb. Ən yaxşı göstəricini Asiya-Sakit Okean birjaları nümayiş etdirib. 25,7 faiz artımla 28 trilyon 968,5 milyard dollara çatıb. 
Amerika bölgəsindəki birjalar 17,8 faiz artaraq 36 trilyon 517,1 milyard dollar olub. Avropa, Afrika və Orta Şərq bölgəsindəki birjalar 3,9 faiz artaraq 15 trilyon 352,2 milyard dollar təşkil edib.
Dünya birjaları arasında dəyəri ən sürətlə yüksələn Belarus birjasıdır. Belarus birjasının dəyəri 127 dəfə artaraq 157 milyard 616,5 milyon dollara çatıb. Ötən il Belarus birjasının dəyəri 132 faiz artmışdı. 
Dünya birjaları arasında ən böyük bazar payına yenə də Nyu-York Birjasındadır. 2016-cı ildə bu birjanın dəyəri 19 trilyon 573,1 milyard dollar, 2017-ci ildə isə 12,8 faiz artımla 22 trilyon 81,4 milyard dollar təşkil edib.
Nasdaq OMX isə bazar dəyərini 29,1 faiz artıraraq 10 trilyon dollardan yuxarı yüksəldib. Bazar dəyərinə görə birjalar arasında üçüncü sıranı 6,2 trilyon dollarla Japan Exchange Group tutub. 
L.Ə.
www.oxu.az
"
"Türkiyədən ev alan azərbaycanlıların sayı artıb  2017-ci ildə Türkiyədə daşınmaz əmlakın satışı 51 faiz artıb. Nəticədə ölkə üzrə 1 409 314 daşınmaz əmlak satışı reallaşdırılıb.
Oxu.Az Türkiyə Statistika Komitəsinə istinadən xəbər verir ki, təkcə xarici vətəndaşlara 2017-ci ildə 2016-cı illə müqayisədə daşınmaz əmlakın satışı 22,2 faiz artıb.
Dekabr ayında xaricilər 2 164 daşınmaz əmlak alıblar.  
İraq vətəndaşları Türkiyədən daşınmaz əmlak alanların arasında birinci sıradadırlar. Belə ki, İraq vətəndaşları Türkiyədən 3 805 daşınmaz əmlak satın alıblar. Səudiyyə Ərəbistanı vətəndaşları 3 345, Küveyt vətəndaşları 1 691, Rusiya vətəndaşları 1 331, Əfqanıstan vətəndaşları 1 078 daşınmaz əmlak sahibi olublar.
Azərbaycan vətəndaşları isə yenə də qonşu ölkədən daha çox mənzil alanların onluğuna daxil olub. Həmyerlilərimiz ötən il Türkiyədən 942 ev alıblar. 2016-cı ilin yanvar-dekabr aylarında bu rəqəm 610 ədəd təşkil edib. Təkcə 2017-ci ilin dekabrında həmyerlilərimiz Türkiyədən 91 mənzil alıblar. 
L.Ə.
www.oxu.az 
"
"Dolların bazar ertəsinə olan məzənnəsi açıqlandıManatın yanvarın 22-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 22.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Cari ildə bağlanan bankların sayı artacaq 2018-ci ildə problemli banklarla bağlı müvafiq qurumların hansı qərarı verəcəyi hələlik sual olaraq qalır. İndiyə qədər 13 bankın lisenziyasının geri alındığını, bankların birləşməyə, sağlamlaşdırılmağa maraq göstərmədiyini nəzərə alsaq, istisna deyil ki, bu il də bazarı tərk edənlər olacaq.
Qeyd edək ki, beynəlxalq reytinq agentliyi “Moodys” də Azərbaycanın bank sektoru ilə bağlı ilin əvvəlində açıqladığı rəyində sektorun zəif oyunçularının 2018-ci ildə bazarı tərk edəcəyini açıqlamışdı. Agentlik bildirirdi ki, problemli banklarla bağlı əsas məsələ kapital çatışmazlığıdır. Manatın devalvasiyasından sonra problemli bankların aktivlərinin keyfiyyəti pisləşib:
“Hazırda bağlanmaq təhlükəsi ilə üzləşən banklar səhmdarlar və daha güclü bazar iştirakçıları tərəfindən kapital inyeksiyası həyata keçirilməsinə baxmayaraq, minimum kapital adekvatlığı əmsalına cavab verməyən banklardır”. 
O da məlum olurdu ki, hazırda Azərbaycanın bank sektoru ilə bağlı proqnoz neqativdir. Bu proqnoz onu göstərir ki, mövcud şəraitdə banklar ödəmə qabiliyyəti riskləri ilə üzləşməkdə davam edəcək. 

İqtisadçı-ekspert Qubad İbadoğlu Oxu.Az-a açıqlamasında hazırda ölkədə 30 bankın fəaliyyət göstərdiyini bildirib:
“Bankların üçdə birinin maliyyə durumu acınacaqlıdır. Odur ki, 10-a qədər bankın sağlamlaşdırılmasına və ya kapitalının təmərküzləşdirilməsinə ehtiyac var. Onların hamısının bağlanması çıxış yolu deyildir. Çünki bankların bağlanması bu sektora etibarı azaltmaqla yanaşı, onların əmanətçilər qarşısında öhdəliklərini üzərinə götürən dövlətin maliyyə resurslarından istifadəsinin səmərəsini aşağı salır”. 
Ekspert hesab edir ki, bankların bağlanmasındansa onların kapitalının konsolidasiyası əsasında birləşməsi daha düzgün yanaşma olardı:
“Təbii ki, bu prosesin xüsusilə Azərbaycan reallıqlarında öz çətinlikləri vardır. Hesab edirəm ki, çıxış yollarından biri də “Azərbaycan Beynəlxalq Bankı”nın özəlləşdirilməsi və bu prosesin açıq və şəffaf müsabiqə şəraitində,xaricilərin iştirakı ilə təmin edilməsidir. Bankların sayına gəlincə, Azərbaycan üçün 20-dək bank maliyyə bazarına xidmət göstərmək üçün yetərlidir”.

İqtisadçı-ekspert Əkrəm Həsənov isə bildirir ki, cari ildə bankların bağlanma ehtimalı yüksəkdir, birləşmələr də olacaq:
“Prezident tərəfindən 6 dekabr 2016-cı ildə təsdiq edilmiş “Azərbaycan Respublikasında maliyyə xidmətlərinin inkişafına dair Strateji Yol Xəritəsi”nə əsasən, 2018-ci ilin sonunadək Maliyyə Bazarlarına Nəzarət Palatası “kapital dayanıqlılığı bərpa olunmayan bankların restrukturizasiyası”nı bitirməlidir. Yəni Palata belə bankların “satılması, aktivlərin və öhdəliklərin tam və ya qismən ötürülməsi, körpü bankın yaradılması və s.” tədbirlərlə həmin bankları sağlamlaşdırmalıdır. Deməli, əks halda, onlar bazarı tərk etməlidir. Odur ki, bu gün başlamış növbəti bank ili problemli banklar üçün həlledici olmalıdır”.
Ekspert deyir ki, banklar bağlanan zaman sadə vətəndaşlarla yanaşı, həm də biznes böyük zərər çəkir: onların hesablarındakı vəsaitlər faktiki olaraq batır. Elə kiçik və orta müəssisələr olur ki, hesabı olan bank bağlandıqda tamamən müflis olur, o da bağlanır. Bu baxımdan, iş adamlarını da ehtiyatlı olmağa, göstəriciləri pis olan banklarda hesab saxlamamağa çağırıram”.
L.Əliyeva
www.oxu.az
"
"Azərbaycana bir blokdan artıq siqaret gətirmək qadağan olunacaqDövlət Gömrük Komitəsi şəxsi istehlak üçün gətirilən siqaretin sayının azaldılması ilə bağlı qanunvericiliyə dəyişikliyin edilməsini təklif edir.
Oxu.Az xəbər verir ki, bunu Dövlət Gömrük Komitəsinin sədri Aydın Əliyev şəxsi istehlak üçün gətirilən siqaretin üç blokdan bir bloka qədər endirilməsi ilə bağlı qanunvericiliyə dəyişikliyin edilməsi üçün Milli Məclisə müraciət edəcəklərini deyib.
O deyib ki, dəfələrlə ölkəyə qeyri-qanuni yollarla tütün və tütün məhsullarının gətirilməməsi ilə bağlı xəbərdarlıqlara baxmayaraq, belə məhsulların idxalında azalma müşahidə edilmir:
“Müşahidə edilib ki, sərhəd bölgələrə yaxınlaşdıqca əhalinin kənd təsərrüfatı sektoruna marağı azalır. Bu gün şəxsi istifadə üçün vətəndaşlar üç blok siqaret gətirilə bilər. Ancaq bəzən insanlar bundan sui-istifadə edirlər. Bunları nəzərə alaraq Milli Məclisə müraciət edəcəyik. İnanırıq ki, bizim bu təklifimiz qəbul ediləcək”.
Leyla Əliyeva 
www.oxu.az
"
"DGK-nın Vergilər Nazirliyinə birləşdiriləcəyi ilə bağlı xəbərlərə - MÜNASİBƏTBir çox ölkələrdə Gömrük Komitəsi fərqli statuslarda fəaliyyət göstərir.
Oxu.Az xəbər verir ki, bunu gömrük komitəsinin sədri Aydın Əliyev Gömrük Komitəsinin Vergilər Nazirliyinə birləşdiriləcəyi yönündə mətbuatda yer alan xəbərlərlə bağlı jurnalistlərin sualına cavabında deyib.
Sədr qeyd edib ki, bu məsələ hökumətdə təhlil edilməli və ondan sonra qərar verilməlidir:
“Gömrük Komitəsi fiskal orqandır və bəzi ölkələrdə Maliyyə Nazirliyinin tərkibində fəaliyyət göstərir. Gömrük xidməti ABŞ-da, bəzi Avropa ölkələrində Maliyyə Nazirliyinin tərkibində fəaliyyət göstərir. Bəzi Avropa ölkələrində isə İqtisadiyyat və ya Vergilər Nazirliyinin tərkibində fəaliyyət göstərir. Gömrük işçiləri xalqın və hökumətin əsgəridir. Harada desələr, orada da fəaliyyət göstərəcəyik”.
Leyla Əliyeva
www.oxu.az
"
"Aydın Əliyev: 20 gömrük əməkdaşına cinayət işi açılıbAzərbaycanda ötən il 20-yə yaxın gömrük əməkdaşına qarşı cinayət işi açılıb.
Oxu.Az xəbər verir ki, bunu Dövlət Gömrük Komitəsinin sədri Aydın Əliyev deyib.
O bildirib ki, 10 nəfərlə bağlı birbaşa prokurorluq orqanlarına şikayət olunub, digər yeddi nəfərlə bağlı isə Komitənin daxilindəki İstintaq İdarəsində araşdırma aparılıb.
A.Əliyev qeyd edib ki, hesabat ilində Apellyasiya Şurasına gömrükdən şikayət daxil olmayıb, 2 770 kq-dan çox narkotik maddə və psixotrop maddələr aşkar olunub: “2 tondan yuxarı çətənə kolu, 100 kiloqramdan da çox heroin müsadirə edilib. Ümumilikdə 2,7 kiloqram qaçaqmalın ölkədən çıxarılması qarşısı alınıb. Ötən il gömrük orqanları tərəfindən 1,2 milyon manatlıq qızıl, 1 milyon dollar valyuta ölkədə çıxarılmasının qarşısı alınıb”.
Leyla Əliyeva
www.oxu.az
"
"Gömrük Komitəsi ilə Statistika Komitəsinin rəqəmləri üst-üstə düşmürGömrük Statistikasında indiyə qədər neftin ixracı ilə bağlı 100 barel də uyğunsuzluq olmayıb.
Oxu.Az-ın xəbərinə görə, bunu Gömrük Komitəsi sədrinin müavini Səfər Mehdiyev Dövlət Neft Şirkəti ilə komitənin neft ixracı ilə bağlı rəqəmlərinin üst-üstə düşməməsinə aydınlıq gətirərkən deyib:
“Gömrük Komitəsi bəyan olunmuş neftin həcmini göstərir. Statistika Komitəsində həm ixrac, həm də bəyan olunmuş neftin ümumi həcmi qeyd edilir. Neft, qaz əməliyyatlarının bəyan olunması 3 ay çəkir”.
Komitə sədri deyib ki, Azərbaycanda nəinki neft və qaz, hər idxal edilən məhsulun qeydiyyatı aparılır:
“Neft və enerji məhsullarının ixracı ilə bağlı konsorsium tərəfindən Dövlət Gömrük Komitəsinə məlumat verilir”.
Qeyd edək ki, DGK-nın məlumatına əsasən 2017-ci ildə Azərbaycandan 27,2 milyon ton neft, SOCAR-ın məlumatına görə isə 31,2 milyon ton neft ixrac edilib.
Leyla Əliyeva
www.oxu.az
"
"Qeyri-neft sektorunun inkişafı idxalın artımına səbəb olub2017-ci il ticarət dövriyyəsi 22 milyard dollar təşkil edib. Müsbət haldır ki, ötən il müsbət saldo 5 milyard manatdan artıq olub.
Oxu.Az xəbər verir ki, bunu gömrük komitəsinin sədri Aydın Əliyev bildirib.
İdxalın artdığını deyən komitə sədri bu artımın qeyri-neft sektoruna investisiya qoyuluşu ilə bağlı lazımi avadanlıqlarının gətirilməsi ilə bağlı olduğunu söyləyib: Ötən il idxal 291 mln. manat artıb. Bu, prezidentin tapşırığına uyğun olaraq həyata keçirilib"". 
A.Əliyev büdcə poqrnozunun yerinə yetirildiyini qeyd edib. Məlum olub ki, komitə büdcəyə 2,6 milyard dollar köçürüb.
Leyla Əliyeva
www.oxu.az
"
"Xarici valyutaların manata qarşı məzənnəsiAzərbaycan Mərkəzi Bankı 19 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi yanvarın 18-i ilə müqayisədə dəyişməyərək 1,7001 manat olub, Avro/manat məzənnəsi 2.0849 manata qalxıb.
1 türk lirəsi 0.4512 manat, 1 rus rublu 0.0301 manat, 1 İran rialı 0.0041 manat, 1 gürcü larisi isə 0.6699 manatdır.
L.Ə.
www.oxu.az
"
"Neft ucuzlaşdı, qızıl bahalaşdıYanvarın 19-da dünya birjalarında neftin qiyməti ucuzlaşıb.
Oxu.Az xəbər verir ki, səhər saatlarında WTI neftinin qiyməti bir barelə 0,73 dollar və ya 1,14% azalaraq 63,22 dollar təşkil edib.
Brent markalı neftin bir barelinin dəyəri isə 0,68 dollar və ya 0,98% ucuzlaşaraq 68,63 dollar olub.
COMEX-də sonuncu hərraclarda qızılın unsiyasının qiyməti 4,30 dollar artaraq 1 331,50 dollara, gümüşün qiyməti isə 0,08 dollar bahalaşaraq 17,04 dollara satılıb.
www.oxu.az
"
"“İnvestisiya fəaliyyəti haqqında” yeni qanun layihəsi hazırlanacaqAzərbaycan prezidenti İlham Əliyev investisiya fəaliyyətinin təşviq edilməsi və xarici investorların hüquqlarının qorunması ilə bağlı bir sıra tədbirlər haqqında sərəncam imzalayıb.
Oxu.Az-ın məlumatına görə, Nazirlər Kabineti, “İnvestisiya fəaliyyəti haqqında” və “Xarici investisiyanın qorunması haqqında” Azərbaycan Respublikası qanunlarının əsasında, beynəlxalq təcrübəni nəzərə almaqla, yeni “İnvestisiya fəaliyyəti haqqında” qanunun layihəsini üç ay müddətində hazırlayıb Azərbaycan prezidentinə təqdim etməlidir.
Habelə qanun layihəsində beynəlxalq təcrübə nəzərə alınmaqla yanaşı, xüsusilə aşağıdakı məsələlər tənzimlənməlidir:
- investisiya fəaliyyəti sahəsində dövlət siyasətinin əsas istiqamətləri;
- investisiya fəaliyyətinə təşviq edən tədbirlərin məcmusu;
- investorların hüquqlarının qorunması mexanizmləri, onlara dövlət zəmanəti verilməsi qaydası;
- mübahisələrin danışıqlar, məhkəmə, həmçinin arbitraj yolu ilə həlli üsulları (beynəlxalq arbitraj qaydalarının müddəaları nəzərə alınmaqla);
- investorlara vurulmuş zərərin, o cümlədən əldən çıxmış faydanın ödənilməsi qaydası.
Qanun layihəsi Azərbaycan prezidentinə təqdim olunarkən, ona əlavə olunacaq normativ hüquqi aktın zərurətinin əsaslandırılmasında və məcburi hüquqi ekspertiza rəyində “Normativ hüquqi aktlar haqqında” Azərbaycan Respublikası Konstitusiya Qanununun 48.3.4-cü maddəsinə və həmin Konstitusiya qanununa əlavə edilmiş məcburi hüquqi ekspertiza rəyinin strukturuna uyğun olaraq ləğv edilməli, dəyişikliklər edilməli, habelə layihəsi hazırlanmalı olan normativ hüquqi aktların (onların struktur elementlərinin) siyahısı verilməlidir.
S.B.
www.oxu.az
"
"Mikayıl Cabbarov Eldar Mansurovun oğluna vəzifə verdiVergilər Nazirliyində struktur islahatları davam edir.
Oxu.Az-ın APA-ya istinadən məlumatına görə, vergilər naziri Mikayıl Cabbarovun əmri ilə nazirlikdə İqtisadiyyat sahələrinin analitik təhlili və ekspertizası departamenti yaradılıb.
Yeni departamentə Ülvi Mansurov baş direktor təyin edilib.
Qeyd edək ki, Ü.Mansurov bundan öncə “Azərpoçt” MMC-nin baş direktoru, daha əvvəl isə “Azərbaycan Beynəlxalq Bankı” ASC-nin İdarə Heyəti sədrinin müavini olub.
Xatırladaq ki, Ü.Mansurov bəstəkar Eldar Mansurovun oğludur.
S.B.
www.oxu.az
"
"Teleradio yayımçılarına maddi yardım göstəriləcəkAzərbaycan prezidenti İlham Əliyev özəl ümumölkə teleradio yayımçılarına birdəfəlik maliyyə yardımı göstərilməsi haqqında sərəncam imzalayıb.
Oxu.Az-ın məlumatına görə, Azərbaycanda fəaliyyət göstərən özəl ümumölkə teleradio yayımçılarının “Azerspace-1” peyki və digər vasitələrlə yayım həyata keçirməsinə əlavə dəstək verilməsi məqsədilə Azərbaycan Respublikasının 2018-ci il dövlət büdcəsində nəzərdə tutulmuş Azərbaycan Respublikası Prezidentinin ehtiyat fondundan Azərbaycan Respublikasının Milli Televiziya və Radio Şurasına 3 milyon manat ayrılıb.
Maliyyə Nazirliyinə müvafiq məbləğdə maliyyələşməni təmin etmək tapşırılıb.
S.B.
www.oxu.az
"
"İşsizlik müavinəti 300 manata qədər artıb 2018-ci il yanvar ayının 1-i vəziyyətinə məşğulluq xidməti orqanları tərəfindən ölkə üzrə rəsmi işsiz statusu verilmiş şəxslərin sayı 38,5 min nəfər olub. 
Oxu.Az xəbər verir ki, işsizlərin 36,3 faizini qadınlar təşkil edib.
38,5 min nəfər işsizdən 6 974 nəfəri işsizlik müavinəti alır. İşsizlik müavinətinin orta məbləği 291,2 manat olub. İşsizlərin 18 926 nəfəri Bakı şəhərinin payına düşüb. 
Qeyd  edək ki, ötən ilin noyabr ayı ilə müqayisədə dekabr ayında işsizlərin sayı artıb. 2017-ci il dekabr ayının 1-i vəziyyətinə məşğulluq xidməti orqanları tərəfindən ölkə üzrə rəsmi işsiz statusu verilmiş şəxslərin sayı 36,9 min nəfər olub. İşsizlik müavinətinin orta məbləği 288,5 manat təşkil edib. 
L.Ə.
www.oxu.az
"
"Dolların sabaha olan məzənnəsi açıqlandıManatın yanvarın 19-na olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 19.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Mark Zukerberq 107 metrlik üzən saray aldı – FOTO “Facebook”un (bazar dəyəri 521 milyard dollardır) yaradıcısı Mark Zukerberqin dəyəri 195 milyon dollar olan 107 metrlik lüks gəmisinin fotoları yayılıb. 
Oxu.Az xəbər verir ki, 74 milyard dollar sərvətə sahib Zukerberq gəmini sentyabrda Monakoda təşkil olunan sərgidə bəyənərək gizli şəkildə alıb.
Gəmi bundan əvvəl Yeni Zelandiyadan olan milyarderə məxsus olub. Bölgənin ən varlı vətəndaşı olan Graame Hartt lüks gəmi kolleksiyasına sahibdir. Hartt iş həyatına sıfırdan başlayıb. O, sürücü, satıcı işləyib. Hazırda 7,4 milyard dollar sərvətə və “Rank Group” şirkətinə sahibdir. 
“Ulyseses” adlanan gəmi xüsusi dizayn edilib. Belə ki, gəminin içərisində 24 metr uzunluğunda köməkçi gəmi, helikopter qarajı, motosiklet, 4x4 bir avtomobil var. Gəmi ilə ilin dörd fəslində səyahət etmək mümkündür. Belə ki, nəqliyyat vasitəsi fırtınaya, ən pis hava şəraitinə dözümlüdür. Gəminin aylıq xərci iki milyon dollardır. 
Onu da qeyd edək ki, gəmi 2016-cı ildən satışa çıxarılıb. Məhz bu səbəbdən Zukerberq gəmini endirimlə 150 milyon dollara satın alıb. O, artıq beş aydır gəminin xidmətindən istifadə edir. “Ulyseses”i ötən ay Sakit Okean sualarında görüblər. Gəminin digər göstəriciləri: 
107 metr: Gəminin uzunluğu
2230 metr: Gəminin böyüklüyü 
15 ədəd: Gəmidə xüsusi kabin sayı
30 nəfər: Gəmidə qonaq qalacaq şəxslərin sayı 
43 nəfər: Ekipaj üzvlərinin sayı
20 ədəd: Ekipaj otaqlarının sayısı
15 knot: Gəminin ortalama sürəti 











L.Ə.
www.oxu.az
"
"“H&M” Afrikadakı mağazalarını bağladı – FOTO“H&M” CAR-dakı mağazalarını bağlamaq qərarına gəlib.
Oxu.Az Türkiyə mətbuatına istinadən xəbər verir ki, bir qrup aktivist Sandton, Menlyn Park ve East Randda yerləşən mağazalara basqın edərək rəfləri dağıdıb, paltarları ətrafa atmışdılar. 
“H&M” mağazaların bağlanması ilə bağlı verdiyi izahatda bildirib ki, müştərilərin və işçilərin təhlükəsizliyi nəzərə alınaraq bu addım atılıb. 
Xatırladaq ki, insidentə səbəb markanın reklam afişasında qaradərili bir uşağa “Meşədəki ən zor meymun” yazılı köynək geyindirilməsidir. 








L.Ə.
www.oxu.az
"
"Xaricə ən çox pomidor və qızıl satırıqÖtən ilin yanvar-dekabr aylarında ölkəyə 40 101.81 ton ət məhsulları idxal edilib. 
Statistika Komitəsindən Oxu.Az-a bildirilib ki, noyabr ayı ilə müqayisədə ət idxalı artıb. 
2017-ci il ərzində ixrac olunan qeyri-neft sektoru məhsulları arasında pomidor (tomat) birinci
olub (151.6 milyon ABŞ dolları). Bu siyahıda ikinci yeri qızıl (125.4 milyon ABŞ dolları), üçüncü yeri isə qabığı təmizlənmiş meşə fındığı (114.5 milyon ABŞ dolları) tutub. 
Ümumiyyətlə, ötən il ərzində meyvə-tərəvəz ixracı 503 milyon, alüminium və ondan hazırlanan məmulatların ixracı 118 milyon, plastmas və onlardan hazırlanan məmulatların ixracı 101 milyon, qara metallar və onlardan hazırlanan məmulatların ixracı 83 milyon, kimya sənayesi məhsullarının ixracı 80 milyon, pambığın ixracı 52 milyon, elektrik enerjisinin ixracı 51 milyon, şəkərin ixracı 39 milyon, çayın ixracı 10 milyon ABŞ dolları təşkil edib. 
Qeyd edək ki, 2016-cı illə müqayisədə 2017-ci ildə pambığın ixracı 2.1 dəfə, elektrik enerjisinin ixracı 80 faiz, tütün və tütünün sənaye əvəzedicilərinin ixracı 72 faiz, çayın ixracı 66 faiz, kimya sənayesi məhsullarının ixracı 42 faiz, meyvə-tərəvəzin ixracı 35 faiz, alüminium və ondan hazırlanan məmulatların ixracı 20 faiz, spirtli və spirtsiz içkilərin ixracı 17 faiz, plastmas və onlardan hazırlanan məmulatların ixracı 2 faiz artıb. 
Dekabr ayı üzrə ixrac olunan əsas mallar xurma, tomat (pomidor) qabığı təmizlənmiş meşə fındığı, qızıl (sikkə kəsilməsində istifadə olunmayan, digər emal olunmamış formalarda), alma, metanol (metil spirti) və s. olub. Dekabr ayında xurmanın ixracının dəyəri 20.9 milyon ABŞ dolları, pomidorun ixracının dəyəri 11.4 milyon ABŞ dolları və qabığı təmizlənmiş meşə fındığının ixracının dəyəri 9.9 milyon ABŞ dolları təşkil edib. Ümumiyyətlə, 2017-ci ildə 2016-cı illə müqayisədə pomidor ixracı 61 faiz, xurma ixracı 32 faiz, fındıq ləpəsi ixracı 9 faiz, almanın ixracı 30 faiz artıb.
L.Ə.
www.oxu.az
"
"Kommunal xidmətlərdə qiymət artımı – SİYAHIÖtən ilin yanvar-dekabr aylarında əhaliyə gösətərilən kommunal xidmətlərin dəyəri bahalaşıb. Hesabat dövründə əvvəlki ilin müvafiq dövrünə nisbətən 9,3 faiz artım baş verib. 
Oxu.Az xəbər verir ki, əhaliyə göstərilən elektrik enerjisi təchizatı xidmətlərinin dəyəri 2016-cı ilin yanvar-dekabr aylarında 21,5 faiz bahalaşıb. 
Kanalizasiya xidmətlərinin dəyərində artım müvafiq dövr üzrə 25 faiz olub. Onu da qeyd edək ki, kanalizasiya xidmətləri 2016-cı ildə 2015-ci illə müqayisədə iki dəfə artıb. 
Təbii qazın təhcizatında xidmətlərin dəyəri ötən il 2016-cı illə müqayisədə 21,9 faiz bahalaşıb. 
Qiymət artımı mehmanxana xidmətində (4,2 faiz), hava nəqliyyatı ilə sərnişindaşımada (16 faiz), stomatoloji xidmətlərdə (8,6 faiz), xəstəxana xidmətlərində (8,2 faiz) baş verib. 
Qeyd edək ki, ödənişli xidmətlərdən yeganə olaraq zibilin daşınma qiyməti artmayıb. 
L.Ə.
www.oxu.az
"
"Valyuta hərracı başa çatdı – NƏTİCƏBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, Mərkəzi Bank bu gün üçün USD/AZN rəsmi məzənnəsini 1,7001 səviyyəsində müəyyən edib.
L.Ə.
www.oxu.az
"
"Azərbaycanda avtomobillərin qiyməti qalxıbÖtən il avtomobillərin qiymətləri 2016-cı illə müqayisədə 7,1% bahalaşıb. 
Oxu.Az rəsmi statistikaya istinadən xəbər verir ki, avtomobillərin ehtiyat hissələrinin dəyərində 11,9 faizlik artım qeydə alınıb. 
Yanacaq məhsulları (benzin və dizel yanacağı) 8, 2 faiz bahalaşıb. 
Xatırladaq ki, hesabat ilində avtomobillərin istehsalı 88,9 faiz azalıb. İdxal iki dəfə artıb. 
L.Ə.
www.oxu.az
"
" İstehlakçıların tələbatlarını ödəyən məhsullar bahalaşıb Ötən il istehlakçıların tələbatlarının ödənilməsi məqsədilə satılmış məhsulların və göstərilmiş xidmətlərin dəyəri 45,3 milyard manat olmaqla, 2016-cı ilə nisbətən müqayisəli qiymətlərlə 2,2 faiz artıb. 
Statistika Komitəsindən Oxu.Az-a verilən məlumata görə, qeyri-dövlət sektorunun təsərrüfat subyektləri tərəfindən satılmış məhsulların və göstərilmiş xidmətlərin dəyəri əvvəlki ilin səviyyəsini real ifadədə 2,4 faiz üstələyərək 43,5 milyard manata bərabər olub.
Onun 52,3 faizi fərdi sahibkarların fəaliyyəti sayəsində formalaşıb.
Hesabat ilində bir istehlakçı orta hesabla ayda 387,9 manatlıq və ya 2016-cı ilin müvafiq göstəricisi ilə müqayisədə 48,8 manat çox əmtəə alıb və ödənişli xidmətlərdən istifadə
edib.
Onu da qeyd edək ki, pərakəndə ticarət dövriyyəsi əvvəlki ilə nisbətən müqayisəli qiymətlərlə 2,5 faiz artaraq 35,3 milyard manat olub.
L.Ə.
www.oxu.az
"
"Bitkoini kim ucuzlaşdırır? – Valyuta bazarında mübarizə Qlobal bazarda bitkoinin qiyməti noyabrın 26-dan bugünədək ən minimal səviyyəyə - 9 446 dollara kimi qədər geriləyib.
Oxu.Az xəbər verir ki, bitkoinlə yanaşı, kriptovalyuta bazarının kapitallaşması da 415 mlrd. dollara düşüb və dekabrın 10-dan bugünədək ən aşağı həddə enib.
Nəzərə alsaq ki, Azərbaycanda da kriptovalyutalara maraq böyükdür, bundan sonra bazarın vəziyyətinin necə olacağı sual doğurur.
Oxu.Az-ın sualına cavab verən iqtisadçı-ekspert Vüqar Bayramov bildirdi ki, 2018-ci ilin geridə qalan günləri kriptovalyutalar üçün də heç də uğurlu olmadı: 
“Son bir ayda bitkoin 41 faiz, bu ilin son 10 günündə isə 34 faiz dəyər itirib. Cənubi Koreyanın bitkoinlə əməliyyatları qadağan etmək istəyi virtual valyutanın mövqeyini ciddi şəkildə silkələdi. Bitkoinlə yanaşı, digər əksər kriptovalyutaların da dəyərində azalmalar müşahidə edilməkdədir.
Əksər beynəlxalq maliyyə qurumları ilə yanaşı, bir sıra Avropa Birliyi ölkələrindən də kriptovalyutalarla bağlı ehtiyatlı açıqlamalar gəldi. Bitkoindəki köpüklər partlayırmı? Əslində, öncədən əksər beynəlxalq qurumlar bitkoinin qiymətinin 8 min dolları keçəcəyi halda köpüklərin yaranacağını proqnozlaşdırmışdılar”.
Ekspert deyir ki, əksər Mərkəzi Bankların xoşlamadığı virtual valyutaların qlobal bazarda özlərinə yer tapması asan deyil və bu, zaman tələb edəcək: 
“Blokçeyn üzrə əməliyyatlar ənənəvi bankçılığa tələbi azaldır. Bu kontekstdən də hələlik nə əksər Mərkəzi Banklar, nə də kommersiya bankları virtual valyutaları xoş qarşılamırlar. Güman olunur ki, kriptovalyutaların gələcək taleyi birbaşa aparıcı dövlətlərin onlara münasibətindən asılı olacaq. Aparıcı ölkələr bitkoinin istifadə dairəsini məhdudlaşdırmaqda davam edəcəklərsə, o zaman yeni qiymət azalmaları qaçılmazdır. Amma əgər ABŞ bitkoini dəstəkləyərsə, o zaman kriptovalyutalar “ayaqda dura” bilərlər. Bütün hallarda bitkoinin taleyinin necə olmasından asılı olmayaraq, yaxınlarda olmasa da, bütövlükdə gələcək virtual valyutaların olacaq”.
L.Ə.
www.oxu.az
"
"İlham Əliyev Davos Forumunda iştirak edəcəkAzərbaycan prezidenti İlham Əliyev yanvarın 23-də İsveçrədə keçiriləcək ənənəvi Davos İqtisadi Forumuna qatılacaq.
Oxu.Az-ın xəbərinə görə, müzakirələr Bakı vaxtı ilə saat 20:00-da start götürəcək.
Dövlət başçısı “Strateji perspektivlər: Avrasiya” panelindəki müzakirələrdə çıxış edəcək.
Qeyd edək ki, Davos Forumu yanvarın 23-26-da keçiriləcək. 
www.oxu.az
"
"Toyuq ətinin istehsalı ilə bağlı rəqəmlər açıqlandı Ötən il quşçuluq fabriklərində diri çəkidə 81,3 min ton quş əti istehsal edilib.
Statistika Komitəsindən Oxu.Az-a vrilən məlumata görə, fabriklərdə 762,7 milyon ədəd yumurta istehsal olunub.
Ümumilikdə fabriklər üzrə cəmi quşların sayı 12343,2 min baş olub. Hər yumurtlayan toyuqdan orta hesabla 177 ədəd yumurta alınıb. 
İstehsalla bərabər quş əti idxalı 2,2 faiz artıb. Onu da bildirək ki, ötən il bahalaşan məhsullar arasında yumurta və quş əti də yer alıb.
L.Ə.
www.oxu.az
"
"Bir ildə 11 min ev tikilib Ötən il ölkə vətəndaşlarının vəsaiti hesabına ümumi sahəsi 1599,9 min kvadrat metr olan 11,5 min fərdi yaşayış evi tikilib.
Oxu.Az Statistika Komitəsinə istinadən xəbər verir ki, bu da ölkə üzrə istifadəyə verilən yaşayış evlərinin ümumi sahəsinin 92,6 faizi deməkdir.
Fərdi yaşayış evlərinin 626,7 min kvadrat metri və ya 39,2 faizi kənd yerlərində tikilib. Əhalinin vəsaiti hesabına tikilmiş fərdi yaşayış evlərinin orta ümumi sahəsi 138,6 kvadrat metr olub.  Evlərin 59,3 faizi Naxçıvan Muxtar Respublikasında, Bakı, Sumqayıt və Lənkəran şəhərlərində, Abşeron, Şəmkir, Sabirabad, Qazax, Cəlilabad və Tovuz rayonlarında inşa edilib. 
L.Ə.
www.oxu.az
"
"Neft bahalaşdı, qızıl ucuzlaşdı Dünya birjalarında neft bahalaşıb.
Oxu.Az xəbər verir ki, 18 yanvar, səhər saatlarına WTI neftinin qiyməti 1 barelə görə 0,29 dollar və ya 0,44% artaraq 64,25 dollar təşkil edib.
Brent markalı neftin 1 barelinin dəyəri isə 0,21 dollar və ya 0,30% artaraq 69,59 dollar olub.
COMEX-də sonuncu hərraclarda qızılın unsiyasının qiyməti 12,00 dollar azalaraq 1 327,20 dollara düşüb.
L.Ə.
www.oxu.az
"
"Büdcədən maliyyələşən müəssisələrdə maaşlar artırılırNazirlər Kabineti “Dövlət büdcəsindən maliyyələşdirilən müəssisələrdə (Azərbaycan Milli Elmlər Akademiyasının (AMEA), AMEA-nın Naxçıvan və Gəncə bölmələrinin tabeliyində olan elmi müəssisə və təşkilatlar istisna olmaqla) çalışan işçilərin əməyinin ödənilməsinin Vahid Tarif Cədvəli”ndə dəyişikliklər edib. 
Oxu.Az nazirliyə istinadən xəbər verir ki, qüvvədə olan Vahid Tarif Cədvəlinə əsasən əməyin 1, 2, 3 və 4-cü ödənilmə dərəcələrinə müvafiq olaraq 116, 121, 126 və 132 manat aylıq tarif (vəzifə) maaşı müəyyən edilib.
Dəyişikliyə əsasən, bu dərəcələr üzrə aylıq vəzifə maaşı artırılıb. Əməyin 1, 2, 3 və 4-cü ödənilmə dərəcələrinə müvafiq olaraq 130, 132, 134 və 136 manat aylıq tarif (vəzifə) maaşı müəyyən edilib.
L.Ə.
www.oxu.az
"
"Manat əksər valyutalara nisbətdə yüksəldi Azərbaycan Mərkəzi Bankı 18 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi yanvarın 17-i ilə müqayisədə dəyişməyərək 1,7001 manat olub, Avro/manat məzənnəsi 2.0734 manata qalxıb.
1 türk lirəsi 0.4466 manat, 1 rus rublu 0.0299 manat, 1 İran rialı 0.0041manat, 1 gürcü larisi isə 0.6680 manatdır.
L.Ə.
www.oxu.az
"
"Bitkoin 10 min dollardan da aşağı düşübBitkoinin dəyəri 10 min dollardan aşağı düşüb.
Oxu.Az xəbər verir ki, bu, “Coindesk” portalındakı rəqəmlərdə öz əksini tapıb.
Belə ki, 2017-ci ilin noyabrından bəri ilk dəfə bu gün bitkoinin qiyməti 9,707 dollara enib. Ötən ilin dekabrında isə bitkoin rekord həddə - 20 min dollara qədər bahalaşıb.
Qeyd edək ki, Çin və Cənubi Koreyanın “bitkoinlə əməliyyatların aparılmasını məhdudlaşdırmaq və ya qadağan etmək istəyi ilə bağlı yayılan xəbərlər bu kriptovalyutanın ucuzlaşmasına səbəb olub.
A.M.
www.oxu.az
"
"Dolların sabaha olan məzənnəsi açıqlandıManatın yanvarın 18-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 18.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
E.Ə.
www.oxu.az
"
"Mərkəzi Bankdan çevik məzənnə rejimi ilə bağlı – AÇIQLAMAAzərbaycan Mərkəzi Bankı (AMB) yenidən valyuta məzənnəsinin aktiv şəkildə idarə olunması ilə bağlı bəzi KİV-lərdə yayılan xəbərlərə münasibət bildirib.
Oxu.Az-ın xəbərinə görə, “APA-Economics”in sorğusuna cavab olaraq AMB-dən bildirilib ki,  çevik məzənnə rejimi saxlanacaq.
“Azərbaycan Respublikası Mərkəzi Bankının 2018-ci il və orta müddətli dövr üçün pul siyasətinin əsas istiqamətləri barədə bəyanatı”nda qeyd olunduğu kimi, xarici şokları effektiv absorbasiya etmək qabiliyyətini nəzərə alaraq Mərkəzi Bank çevik məzənnə rejimini saxlayacaq. Ümumilikdə, qiymətləndirmələr göstərir ki, proqnozlaşdırılan tədiyyə balansı və Azərbaycan Respublikası Dövlət Neft Fondundan (ARDNF) transfertlərin həcmi 2018-ci ildə valyuta bazarında stabilliyi təmin etməlidir. Manatın məzənnəsinin uzunmüddətli trendini məhz bu fundamental makroiqtisadi amillər formalaşdırır”, - deyə məlumatda vurğulanıb.
Məlumatda o da qeyd olunub ki, Mərkəzi Bank milli valyutanın fundamental makroiqtisadi amillərdən irəli gəlməyən qısamüddətli dəyişkənliyinin qarşısının alınması məqsədilə məhdud sayda və həcmdə valyuta bazarına müdaxilə edə bilər.
Xatırladaq ki,bəzi mətbuat orqanlarında “Fitch” beynəlxalq reytinq agentliyi qrupuna daxil olan “BMI Research” araşdırma şirkətinə istinadən Azərbaycanın yenidən valyuta məzənnəsini aktiv şəkildə idarə etməyə başlaması barədə məlumatlar yayılıb.
E.Ə.
www.oxu.az
"
"“Beynəlxalq Bank” Qazaxıstanın borcunu 15 ilə qaytaracaq“Azərbaycan Beynəlxalq Bankı”nın Qazaxıstana olan borcu 15 il müddətinə uzadılıb.
Oxu.Az Kazinform-a istinadən xəbər verir ki, bu barədə Qazaxıstan Respublikasının maliyyə  naziri Baxıt Sultanov ölkə parlamentinin plenar iclasında etdiyi çıxışda danışıb.
Nazirin sözlərinə görə, borc yığılan vəsait Qazaxıstan üçün itirilmiş hesab olunmur.
“Əslində, biz bu pulları itirməmişik, bank özü iflasa uğrasaydı, onda itki təhlükəsi yaranardı. Hal-hazırda bankın bu istiqrazları  Azərbaycanın suveren istiqrazlarına dəyişdirilib”.
“Nəticədə 3.5 faizlə 250 milyon dollar  borcun ödəniş vaxtı 15 il müddətinə uzadılıb, bu sənədlər  likviddir”, – deyə Baxıt Sultanov bildirib.
“Bu vəsaitləri itirdiyimizi demək düzgün deyil, bəli, məbləğdə müəyyən fərq olacaq, ancaq əsas məbləği itirməmişik, beynəlxalq faiz dərəcəsi olan 3.5 faiz çıxılacaq”, – deyə nazir əlavə edib.
www.oxu.az
"
"“Dəmirbank”a borcu olanların – NƏZƏRİNƏAzərbaycan Əmanətlərin Sığortalanması Fondu (ADIF) ləğvedicisi olduğu “Dəmirbank” ASC qarşısında borc öhdəliyi (krediti) olan fiziki və hüquqi şəxslərə müraciət edib.
Oxu.Az-ın məlumatına görə, müraciətdə bildirilir ki, ödənişləri köçürmə yolu ilə bankın Azərbaycan Mərkəzi Bankında açılmış xüsusi ləğvetmə hesablarına, nağd qaydada isə bankın baş ofisinə və filiallarına, “DəmirPay” ödəniş terminallarına etmək olar.
Ətraflı məlumat üçün “Dəmirbank”ın Bakı şəhəri, Qarabağ küçəsi, 31 ünvanındakı “Əməliyyat İdarəsi” filialına müraciət etmək lazımdır. 
www.oxu.az
 
"
"SOCAR: “Palmali”nin bizə külli miqdarda borcu varAzərbaycan Dövlət Neft Şirkəti (SOCAR) son günlərdə mediada yayımlanan yanlış məlumatlara aydınlıq gətirib. 
Oxu.Az xəbər verir ki, şirkətdən Report-un sorğusuna cavab olaraq verilən məlumata görə, SOCAR və “Palmali Qrup” arasında əvvəllər mövcud olmuş Daşıma Xidmətləri Müqavilələrinə tərəflərin qarşılıqlı razılığı ilə xitam verilib: 
“Tərəflər arasında heç bir zaman birgə müəssisə (ortaq şirkət) mövcud olmamışdır. SOCAR hazırda özünə məxsus malların daşınmasını özünə aid resurslar vasitəsilə həyata keçirir. Son günlərdə mətbuatda qeyd olunan 14 gəmi isə SOCAR tərəfindən satın alınmışdır. Bu gəmilər əvvəllər “Palmali Qrup”a məxsus olmuş, lakin sonradan tərəflər arasında bərabər şəraitdə aparılmış danışıqlar nəticəsində əldə olunmuş razılığa və alqı-satqı müqaviləsinə əsasən SOCAR-a satılmışdır”.
Şirkətdən bildirilib ki, müxtəlif mətbuat orqanlarında bu gəmilərin SOCAR tərəfindən müsadirəsi xəbəri isə həqiqətə uyğun deyil: 
“Palmali Qrup”un hazırda SOCAR-a külli miqdarda borcu vardır. Bu borc tərəflər arasında əvvəllər mövcud olmuş müqavilə münasibətlərindən əmələ gəlmiş və hələ də həllini tapmamış məsələ ilə bağlı daha geniş açıqlamaların verilməsini məqsədəuyğun hesab etmirik”.
www.oxu.az
"
"Xarici valyutaların manata qarşı məzənnəsiAzərbaycan Mərkəzi Bankı 17 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi yanvarın 16-sı ilə müqayisədə dəyişməyərək 1,7001 manat olub, Avro/manat məzənnəsi 2.0827 manata qalxıb.
1 türk lirəsi 0.4471 manat, 1 rus rublu 0.0301 manat, 1 İran rialı 0.0041 manat, 1 gürcü larisi isə 0.6680 manatdır.
E.Ə.
www.oxu.az
"
"“Azərbaycan Sənaye Korporasiyası” yaradıldı“Azərbaycan Sənaye Korporasiyası” ASC dövlət qeydiyyatına alınıb.
Oxu.Az “Vergilər” qəzetinin xüsusi buraxılışına istinadən xəbər verir ki, şirkətin nizamnamə kapitalı 500 mln. manatdır.
Şirkətin hüquqi ünvanı Bakı şəhəri, Yasamal rayonu, Cəfər Cabbarlı ev 40C, qanuni təmsilçisi Kamran Nəbizadədir.
Şirkət dövlət qeydiyyatına ötən il dekabrın 8-də alınıb.
E.Ə.
www.oxu.az
"
"Neft ucuzlaşdıYanvarın 17-si dünya birjalarında neftin qiyməti ucuzlaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,06 dollar və ya 0,09% azalaraq 63,67 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,07 dollar və ya 0,10% azalaraq 69,08 dollar olub.
E.Ə.
www.oxu.az
"
"Dolların sabaha olan məzənnəsi Manatın yanvarın 17-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 17.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Neftin qiyməti ilə bağlı proqnozlar dəyişəcək OPEC və OPEC-ə üzv olmayan ölkələrinin nazirlərinin Monitorinq Komitəsinin yeddinci görüşü yanvarın 21-də Omanın paytaxtında baş tutacaq. 
Oxu.Az xəbər verir ki, Rusiyanın energetika naziri Aleksandr Novak görüşdə ölkəsinin hasilatın azaldılması ilə bağlı razılaşmadan geri çəkilməyəcəyini bildirib.
O qeyd edib ki, neftin qiyməti ilə bağlı proqnozlar Oman görüşündə dəyişə bilər. 
Qeyd edək ki, nazirlik 2018-ci il üzrə neftin qiymətini 50-60 dollar səviyyəsində proqnozlaşdırıb.
L.Ə.
www.oxu.az
"
"Səudiyyə şahzadələrinin saxlandığı hotel xidmətə açılır – FOTO Səudiyyə Ərəbistanında 11 şahzadənin saxlandığı “Ritz-Carlton Hotel” yenidən qonaqları qəbul etməyə başlayıb. 
Oxu.Az  xəbər verir ki, hoteldə Səudiyyənin 11 şahzadəsi saxlanılırdı.
Bu səbəbdən müəssisəyə “dünyanın ən lüks həbsxanası” adı verilmişdi.
Qeyd edək ki, dünən şahzadələrdən ən varlısı hesab olunan Əl Vəlid Bin Talal həbsxanaya köçürülüb. Buna səbəb korrupsiya ittihamları araşdırması çərçivəsində Əl Vəlidin tələb olunan pulu Səudiyyə hökumətinə ödəməyi rədd etməsi olub. 
Hotellər zəncirinin internet ünvanında yer alan açıqlamada bilidirilib ki, müəssisədə saxılanılanlarla bağlı araşdırmalar yaxın günlərdə başa çatacaq. Fevralın ikinci yarısından hotel xidmətə açıq olacaq. Hoteldə ən ucuz otağın qiyməti 650 dollardır. İki min kvadratmetr olan hoteldə 492 otaq var. 














L.Ə.
www.oxu.az
"
"Çində bitkoin ticarəti qadağan ediləcəkÇin hökuməti kriptovalyutaların mərkəzləşdirilmiş alqı-satqısına imkan yaradan birjalara girişə qadağa qoymaq niyyətindədir.
Oxu.Az xəbər verir ki, bu barədə “Bloomberg” məlumatlı mənbələrə istinadən informasiya yayıb.
Çində bütün iri kriptovalyuta birjaları artıq bir müddət əvvəl bağlansa da, yerli hakimiyyətin fikrinə görə, bu, kifayət etmir. Mərkəzi hökumət çinli vətəndaşların bu cür birjalarla işləyən sayt və tətbiqlərə girişinə blok qoymağa çalışır.
Mənbənin verdiyi məlumat əsasən, Çində həm yerli, həm də xarici vətəndaşların mərkəzləşdirilmiş ticarət sistemi olan kriptovalyuta birjalarına girişinə qadağa qoyulacaq. Konkret olaraq hansı birjaların qara siyahıya düşəcəyi bildirilirmir.
“Çin hökuməti mərkəzləşdirilmiş sistemdə qiymətin təyin olunmasına dəstək, hesablaşma və klirinq sahələri üzrə xidmətlər göstərən fiziki və hüquqi şəxslərə qarşı məhdudiyyətlər tətbiq etmək niyyətindədir”, - deyə mənbə əlavə edib.
Qeyd olunur ki, məhdudiyyətlər fiziki şəxslər arasında kiçik məbləğli maliyyə əməliyyatlarına şamil olunmayacaq.
www.oxu.az
"
"Rusiyadan Azərbaycana xəstə quş ətləri gətirilir? Azərbaycana qonşu ölkələrdə – Türkiyədə və Rusiyada quşçuluq təsərrüfatlarında xəstəliklər, təhlükəli bakteriyalar aşkarlanıb. Belə ki, Türkiyənin Mardin vilayətində “quş qripi” aşkarlanıb. İlin əvvəlində isə Rusiyanın Kostroma vilayətində bu xəstəlik qeydə alınmışdı. Hətta Belarus oradan quş əti idxalını dayandırdığını bəyan etmişdi. Bu azmış kimi, “Roskontrol” Rusiyanın altı quşçuluq brendində apardığı yoxlama nəticəsində broyler təsərrüfatlarında antibiotiklərdən, təhlükəli bakteriyalardan, eləcə də, məhsulun çəkisini artıran maddələrdən istifadə edildiyini aşkara çıxarmışdı.
Məlum olub ki, “Petelinka”, “Rjevskoe podvorie”, “Miratoqr”, “Yasnıe zori”, “To çto nado!”, “Kajdıty den” quşçuluq brendlərində təhlükəli viruslar var. Nəzərə alsaq ki, Rusiya və Türkiyə məhsulların Azərbaycanın qida sənayesində mühüm yer tutur, quş ətlərində aşkarlanan viruslar yerli bazara da ayaq aça bilər. 
Onu da qeyd edək ki, 2016-cı ilin statistikasına görə, ölkəyə 24 435,4 ton quş əti və onun əlavə məhsulları idxal edilib. 2015-ci ildə bu rəqəm 7 372,7 ton olub. 2017-ci ilin yanvar-noyabr ayına olan gömrük statistikasına görə isə quş əti və onun əlavə məhsulları bir əvvəlki illə müqayisədə 2,2 faiz çoxalıb. Göründüyü kimi, idxal artıb. Azərbaycan qida məhsullarını, əsasən, Türkiyə və Rusiyadan alır.
Azərbaycan Quşçular Cəmiyyətinin (AQC) sədri Aydın Vəliyev Oxu.Az-a açıqlamasında bildirdi ki, Rusiyadan Azərbaycana quş əti idxal edilmir. Ümumiyyətlə, hər iki ölkənin quşçuluq təsərrüfatlarında müşahidə edilən problemlərin yerli bazara təsiri olmayacaq. O ki qaldı yerli broyler təsərrüfatlarında antibiotiklərdən, təhlükəli bakteriyalardan, eləcə də, məhsulun çəkisini artıran maddələrdən istifadə edilməsinə, A.Vəliyev bunları inkar edir:
“Bizdə toyuqların çəkisi 1 kiloqram 200 qram olub. Çəkinin artırılması o toyuqlarda müşahidə edilir ki, onların çəkisi 3 kiloqramdır”.
A.Vəliyev yerli təsərrüfatların hormonal pereparatların adlarını belə bilmədikləri fikrini irəli sürür. 
Kənd Təsərrüfatı Nazirliyi yanında Dövlət Baytarlıq Nəzarəti Xidmətinin mətbuat katibi Yolçu Xanvəlinin dediyinə görə, Türkiyə mətbuatında xəstəliklə bağlı xəbərlər yayılsa da, Ümumdünya Heyvan Sağlamlıq Təşkilatı və Türkiyə rəsmi orqanları tərəfindən Azərbaycana məlumat verilməyib:
“Buna baxmayaraq, məsələni diqqətdə saxlamışıq”. 
O, Azərbaycanın Mardin vilayətindən diri quş, quş əti və quşçuluq məhsulları almadığını da söyləyib:
“Hazırda Azərbaycan quşçuluq məhsullarını epizootik vəziyyətin sabit olduğu ərazilərdən - Türkiyənin İstanbul zonasından, Rusiyadan, Gürcüstandan və Ukraynadan idxal edir. Xidmət rəsmisi ötən ilin mart-aprel aylarında Moskva və Moskvaətrafı vilayətdə “quş qripi”nin aşkarlanması ilə əlaqədar Azərbaycanın həmin vaxtdan bu ərazidən quş əti və quş əti məhsullarının idxalına müvəqqəti qadağa qoyduğunu da xatırladıb.
Y.Xanvəli Azərbaycanda epizootik vəziyyətin normal olduğunu deyib.
L.Ə.
www.oxu.az
"
"Palata: İşsizlikdən sığorta fondunun sair gəlirlərinin tərkibi məlum deyilİşsizlikdən sığorta fondunun 2018-ci büdcəsinin gəlir mənbələrini “İşsizlikdən sığorta haqqında” qanunla müəyyən edilmiş mənbələrlə müqayisə etdikdə, fondun gəlirlərinin tərkibində konkret olaraq yalnız sığorta haqlarının göstərildiyini deyə bilərik. Digər mənbələr isə ümumiləşdirilərək “sair gəlirlər” kimi qeyd edilib, sair gəlirlər tərkibi açıqlanmadan təqdim edilib.
Oxu.Az xəbər verir ki, bu barədə Hesablama Palatasının “İşsizlikdən sığorta fondunun 2018-ci il büdcəsi haqqında” qanun layihəsinə verdiyi rəydə bildirilir.
Sənəddə deyilir ki, bu, gələcəkdə hesabatlılığın təmin edilməsinə, şəffaflığın yüksəldilməsinə mane olan amillərdir.
Hesablama Palatası İşsizlikdən sığorta fondunun gəlirlərinin qanunvericiliklə müəyyən edilmiş mənbələr üzrə açıqlanmasını, sair gəlirlərin detallı şəkildə təqdim edilməsini məqsədəmüvafiq hesab edir.
Bundan başqa, qurum bəyan edib ki, işsizlikdən sığorta fondunun statusunun müəyyən edilməsi və fəaliyyətinin tənzimlənməsi ilə bağlı normativ-hüquqi aktlar mövcud deyil:
“Bu qurumun əhalinin sosial müdafiəsi sahəsində xüsusi əhəmiyyətə malik olduğunu, mütəmadi olaraq bu sahəyə dövlət vəsaitlərinin artırıldığını nəzərə alaraq Hesablama Palatası fondun fəaliyyətinin və statusunun müəyyən edilməsi məqsədilə zəruri normativ-hüquqi aktların qısa müddət ərzində hazırlanmasını məqsədəmüvafiq hesab edir”.
Rəydə qeyd olunur ki, sığortaolunanların əmək haqqının müəyyən hissəsinin müəyyən müddətə sığortaedənlərlə birlikdə maliyyələşdirilməsi qaydaları qəbul edilməsə də, həmin müddətlər 3 ay, 6 ay, 9 ay və 1 il kimi müəyyənləşdirilib. Həmin məqsədlə 2018-ci ildə 1,38 mln. manat məbləğində vəsait nəzərdə tutulub, bu vəsaitin 500 nəfərə qədər işaxtaran şəxsin, xüsusilə də gəncin işlə təmin olunmasına yönəldilməsi proqnozlaşdırılıb.
Hesablama Palatası vəsaitin bu müddətlər üzrə konkret qeyd olunmasını təklif edir. Eyni zamanda, Palata hesab edir ki, qaydalarda konkret olaraq hansı hallarda hansı müddətə sığortaolunanların əmək haqqının maliyyələşdirilməsinin şərtlərinin göstərilməsi şəffaflığın təmin olunması, sui-istifadə hallarının qarşısının alınması üçün məqsədəuyğun olardı.
L.Ə.
www.oxu.az
"
"Dolların məzənnəsi dəyişmədi – HƏRRAC Bu gün Mərkəzi Bankda Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"SOCAR Mübariz Mənsimovun gəmiləri ilə bağlı məlumatlara aydınlıq gətirdiSOCAR “Palmali” Şirkətlər Qrupuna məxsus 14 gəmini müsadirə etməsi ilə bağlı yayılan məlumatlara aydınlıq gətirib.
Oxu.Az-a açıqlama verən şirkətin ictimaiyyətlə əlaqələr üzrə rəsmisi İbrahim Əhmədov bildirib ki,  Mübariz Mənsimova və ya “Palmali” Şirkətlər Qrupuna məxsus gəmiləri müsadirə etməyib, ona qarşı buna bənzər hər hansı bir tədbir görülməyib.
İ.Əhmədov “Palmali” şirkətlərinə aid olan gəmilərin limanlara buraxılmamasına da toxunub. O deyib ki, bu məsələ müvafiq orqanların səlahiyyətindədir:
“SOCAR bununla bağlı hər hansı məlumata malik deyil”.
Xatırladaq ki, Türkiyənin “Deniz Haber” portalı “Palmali” şirkətinə məxsus 14 tankerin SOCAR-ın mülkiyyətinə keçməsi barədə məlumat yayıb. Bildirilir ki, SOCAR özünə həmin tankerlərdən ibarət donanma qurub və neft daşımalarını həyata keçirməyə başlayıb. Habelə “Palmali”nin Türkiyədəki bəzi turizm aktivləri SOCAR-a keçib.
Mənsimov isə aktivlərini geri almaq üçün SOCAR-ın əleyhinə beynəlxalq məhkəmələrdə iddia qaldırmaqla hədələyib. Bu təhdidlərdən sonra Mənsimovla SOCAR arasında münasibətlər tamamilə korlanıb. SOCAR rəhbərliyi şirkətin nəzarətindəki terminallarla və neftayırma zavodlarına “Palmali”nin tankerlərinin daxil olmasını qadağan edib.
Sayt onu da xatırladır ki, Rusiya Federal Təhlükəsizlik Xidməti və İstintaq Komitəsi tərəfindən “Palmali” şirkətinin bu ölkədəki törəmə şirkətinə qarşı iri məbləğdə vergi gizlətmə şübhəsi ilə təhqiqat aparılır.
L.Ə.
www.oxu.az
"
"Azərbaycan nefti bahalaşdı Azərbaycan nefti bahalaşıb.
Oxu.Az xəbər verir ki, səhər saatlarına “AzeriLight” markalı neftin 1 barelinin dəyəri 0,63 dollar və ya 0,89% artaraq 71,63 dollar təşkil edib.
L.Ə.
www.oxu.az
"
"Xarici valyuta ilə əmanətlərin faizləri endirilib Ötən il kommersiya bankları tərəfindən cəlb edilən depozitlər üzrə orta faiz dərəcələri açıqlanıb.
Oxu.Az Mərkəzi Banka istinadən xəbər verir ki, milli valyutada depozitlər üzrə orta faiz dərəcəsi 10,30 %, xarici valyutada depozitlər üzrə 3,05% olub. 
Ötən ilin noyabr ayı ilə müqayisədə dekabrda banklar əmanətlər üzrə faizləri aşağı salıblar. Belə ki, dekabrda manatla əmanətlər 10,33, xarici valyuta ilə isə 3,33 % ilə cəlb edilirdi. 
İlin əvvəlinə nisbətdə bankların manatla əmanətlərə təklif etdikləri faizlər 3,94 bənd artıb, xarici valyuta ilə isə 1,63 bənd azalıb.
L.Ə.
www.oxu.az 
"
"Azərbaycan neft və qaz hasilatını yenə azaldıb SOCAR (Azərbaycan Dövlət Neft Şirkəti, ARDNŞ) 2017-cı ildə 7 mln. 427,1 min ton neft hasil edib.
Oxu.Az şirkətə istinadən xəbər verir ki, bu da 2016-cı ilin göstəricisindən 6% azdır.
Ötən il Azərbaycanda neft hasilatının ümumi həcmi 38 mln. 688.9 min ton olub. Hansı ki, 2016-cı ildə bu rəqəm 41 mln. 34,2 min ton təşkil edib. 
2017-ci ildə Azərbaycan qaz hasilatını 3%-ə yaxın azaldıb. Belə ki, ötən il qaz hasilatı 6089 mln. kubmetr təşkil edib.
L.Ə.
www.oxu.az
"
"Xarici valyutaların manata qarşı məzənnəsi Azərbaycan Mərkəzi Bankı 16 yanvar tarixinə olan valyuta məzənnələrini açıqlayıb.
Oxu.Az banka istinadən xəbər verir ki, Mərkəzi Bankın açıqladığı rəsmi Dollar/manat məzənnəsi yanvarın 15-i ilə müqayisədə dəyişməyərək 1,7001 manat olub, Avro/manat məzənnəsi 2.0859 manata qalxıb.
1 türk lirəsi 0.4480 manat, 1 rus rublu 0.0302 manat, 1 İran rialı 0.0041 manat, 1 gürcü larisi isə 0.6693 manatdır.
L.Ə.
www.oxu.az
"
"Məktəbəqədər təhsil müəssisələri ilə bağlı – YENİ QAYDALARYeni “Dövlət məktəbəqədər təhsil müəssisəsini maliyyələşdirmə normativləri” təsdiqlənib.  
Nazirlər Kabinetindən Oxu.Az-a verilən məlumata görə, sənədi baş nazir Artur Rasi-zadə imzalayıb.
Sənəddə bildirilir ki, dövlət məktəbəqədər təhsil müəssisəsini maliyyələşdirmə normativləri “Məktəbəqədər təhsil haqqında” Azərbaycan Respublikası Qanununun 22.2-ci maddəsinə uyğun olaraq dövlət məktəbəqədər təhsil müəssisələrinin büdcədən maliyyələşdirilməsi üçün saxlanma xərclərinin proqnozlaşdırılması məqsədilə hazırlanıb.
Dövlət məktəbəqədər təhsil müəssisəsini maliyyələşdirmə normativləri Azərbaycan Respublikasının ərazisində fəaliyyət göstərən dövlət məktəbəqədər təhsil müəssisələrinin cari fəaliyyətini həyata keçirmək üçün vahid büdcə təsnifatına uyğun büdcə vəsaitlərinə olan tələbatı müəyyən etmək məqsədilə tətbiq edilir.
Maliyyələşdirmə normativlərinin hesablanması
Dövlət məktəbəqədər təhsil müəssisələrinin növbəti maliyyə ili üçün xərc növləri üzrə maliyyələşdirmə normativlərinin həddinin formalaşması qanunla müəyyən edilən müdafiə olunan xərc maddələri istisna olmaqla, cari ildə bu sahəyə ayrılan faktiki büdcə təxsisatlarının həddindən asılı olaraq müəyyənləşdirilir və xərclər aşağıdakı istiqamətlər üzrə aparılır:
“Ştatda olan işçilərin əməkhaqqı” və “Əməyin ödənişi ilə bağlı sair pul ödənişləri” xərc normativlərinin hesablanması
“Ştatda olan işçilərin əməkhaqqı” xərc normativinə ştatda olan işçilərin və qulluqçuların pul formasında aldıqları vəzifə (tarif) maaşı, vəzifə maaşına əlavə və istifadə edilməmiş məzuniyyətə görə kompensasiya (pul təminatı) ilə bağlı xərclər daxildir.
“Əməyin ödənişi ilə bağlı sair pul ödənişləri” xərc normativinə işçilərə verilən mükafatlar, maddi yardımlar, həmçinin istirahət, bayram və ümumxalq hüzn günü işə çıxan işçilərə əlavə iş saatlarına görə verilən ödənişlərlə bağlı xərclər daxildir.
Təhsilverənlərin (pedaqoji işçilər) və təlim-tərbiyə prosesində iştirak edən digər işçilərin əməkhaqqı hədləri Azərbaycan Respublikasının Nazirlər Kabineti tərəfindən təsdiq edilən Vahid Tarif Cədvəlinə uyğun müəyyənləşdirilmiş əməyin ödənişi dərəcələri nəzərə alınmaqla, Azərbaycan Respublikasının Əmək Məcəlləsinin 57-ci maddəsinə uyğun olaraq təhsil sahəsi işçilərinin qulluqçu vəzifələrinin Vahid Tarif-İxtisas Sorğu Kitabçasına əsasən  müəyyən edilir.
“Əməkhaqqına üstəlik” xərc normativinin hesablanması
Bu istiqamət üzrə xərc normativinə işəgötürənlərin Azərbaycan Respublikasının “Sosial sığorta haqqında”, “İcbari tibbi sığorta haqqında” (bu sığorta növü tətbiq edilən ərazilərdə) və “İşsizlikdən sığorta haqqında” qanunlarına əsasən müəyyənləşdirilmiş hədlərdə sığorta ayırmaları üzrə xərcləri daxildir. Həmin ayırmalar hesabına formalaşan xərc müəssisədə çalışan işçilərə hesablanmış əməkhaqqı fonduna nisbətdə ödənilir.
Normativin hesablanması:
Nə.üst. = ƏHF * MDSSH
Burada, Nə.üst. - illik əməkhaqqına üstəlik norması (manatla), ƏHF - əməkhaqqı fondu, MDSSH – işçilərin hesab-lanmış əməyin ödənişi fondunun və məcburi dövlət sosial sığortasına cəlb olunan digər gəlirlərinin müəyyən edilmiş faiz ifadəsində olan haqdır. Həmin ayırmalar hesabına formalaşan xərc müəssisədə çalışan işçilərə hesablanmış əməkhaqqı fondunun 22 faizi miqdarında ödənilir.
“Dəftərxana və təsərrüfat” xərcləri üzrə normati-vinin hesablanması
Bu istiqamət üzrə xərc normativinə müxtəlif növ kağızların, o cümlədən faks, fotosurət üçün kağızların, rəsmxət və istifadə edilən digər yazı ləvazimatlarının alınması, hesablama texnikası və avadanlıqlarına göstərilən xidmət haqları, dezinfeksiya xərcləri, plastik kartların alınması ilə əlaqədar xərclər və bu növ digər xərclər daxildir.
Normativin hesablanması:
Ndəf.təsər.=Suşaq * Syl. * Qyl+(Qpk * Sişçi)+ DX
Burada, Ndəf.təsər. - dəftərxana və təsərrüfat xərclərinin illik norması (manatla), Suşaq - uşaqların sayı, Syl. - “Azərbaycan Respublikasında minimum istehlak səbətinin formalaşdırılması və yaşayış minimumunun hesablanması metodikası” (bundan sonra-Metodika) ilə müəyyən edilmiş, il ərzində orta hesabla adambaşına düşən yazı ləvazimatının sayı, Qyl - cari il üçün müəyyənləşdirilən yazı ləvazimatının satınalma qiymətlərinin yuxarı həddi, Qpk - əməkhaqqı üçün plastik kartların alınmasına çəkilən xərclər, Sişçi – işçilərin sayı, DX – illik dəftərxana və təsərrüfat xərclərinin 10 faizi həcmində digər xərclərdir.
“Mətbəə xərcləri” xərc normativinin hesablanması
Bu istiqamət üzrə xərc normativinə bütün növ forma, buklet, statistik, kargüzarlıq blanklarının və müxtəlif cədvəllərin, sənədlərin cildlənməsi, tikilməsi, mətbəə və nəşr ilə əlaqədar xərclər və bu qəbildən olan digər xərclər daxildir.
Normativin hesablanması:
Nmət. = Suşaq. * Syl. * Qmm.
Burada, Nmət. - mətbəə xərclərinin illik norması (manatla), Suşaq. – uşaqların sayı, Syl. – Metodikaya əsasən il ərzində orta hesabla adambaşına düşən yazı ləvazimatının sayı, Qmm. - cari il üçün müəyyənləşdirilən mətbəə məhsul-larının qiymətlərinin yuxarı həddidir.
“İdarənin sair xərcləri” xərc normativinin hesablanması
Bu istiqamət üzrə xərc normativinə istənilən növ mal və materialların alınması xərcləri daxildir.
Normativin hesablanması:
Nidarə sair. = Suşaq. * Stm. * Qtm.
Burada, Nidarə sair. - idarənin illik sair xərc norması (manatla), Suşaq. - uşaqların sayı, Stm. - Metodikaya əsasən il ərzində orta hesabla adambaşına düşən təsərrüfat mallarının sayı, Qtm. - cari il üçün müəyyənləşdirilən təsərrüfat mallarının satınalma qiymətlərinin yuxarı həddidir.
“Cari təmir xərcləri” xərc normativinin hesablanması
Bu istiqamət üzrə xərc normativinə əmlakın cari təmiri, habelə cari təmirlə bağlı mal-materialların alınması üzrə xərclər daxildir.
Normativin hesablanması:
Nct. = Dəf. * Kamort.
Burada, Nct. - illik cari təmir norması (manatla), Dəf. - əsas fondların dəyəri, Kamort. - əsas fondların cari il ərzində aşınmasını faizlə ifadə edən amortizasiya əmsalıdır.
“Ölkədaxili ezamiyyələr” xərc normativinin hesablanması
Bu istiqamət üzrə xərc normativinə ölkə daxilindəki ezamiyyələr və xidməti səfərlər zamanı gediş-gəliş, gündəlik və mehmanxana xərcləri, kompensasiya ödənişləri, xidməti səfərlərə, kurslara və təhsil müəssisələrinə, sessiyalara, müşavirə və konfranslara göndərilməsi ilə bağlı xərclər daxildir.
Normativin hesablanması:
Nezam.= Sezam. * Sgün * N1 gün
Burada, Nezam. - illik ölkədaxili ezamiyyələr və xidməti səfərlərin norması (manatla), Sezam. - ezamiyyələrin sayı,  Sgün – bir ölkədaxili ezamiyyətdə və xidməti səfərdə olma günlərinin orta sayı, N1 gün - ölkədaxili ezamiyyələrin və xidməti səfərlərin bir günlük normasıdır. 
“Elektrik enerjisi haqqının ödənilməsi” xərc norma-tivinin hesablanması
Bu istiqamət üzrə xərc normativinə sayğacın göstərişinə əsasən istifadə olunan elektrik enerjisinin dəyərinin ödənilməsi ilə bağlı xərclər daxildir.
Vəsaitin proqnozlaşdırılması sayğac göstəricilərinə uyğun istifadə olunmuş elektrik enerjisi üzrə ortaillik sərfiyyatla bağlı təqdim edilmiş sifariş əsasında həyata keçirilir.
L.Ə.
www.oxu.az
"
"Neftin son qiyməti açıqlandıYanvarın 16-sı dünya birjalarında neftin qiyməti fərqli istiqamətdə dəyişib.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,20 dollar və ya 0,31% artaraq 64,50 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,25 dollar və ya 0,36% azalaraq 70,01 dollar olub.
E.Ə.
www.oxu.az
"
"İlham Əliyev: Sabah Bakı-Sofiya marşrutu ilə birinci aviareys təşkil ediləcəkSabah Bakı-Sofiya marşrutu ilə birinci aviareys təşkil ediləcək. Azərbaycanın “Buta Airways” şirkəti birinci reysi icra edəcək. Bu da çox əlamətdar hadisədir. Bu reys, əlbəttə ki, insanları bir-birinə daha da sıx bağlayacaq, insanlararası əlaqələr güclənəcək, turizmin inkişafına təkan veriləcək və bir sözlə, Bolqarıstan-Azərbaycan dostluğunu daha da möhkəmləndirəcək.
Oxu.Az xəbər verir ki, bunu Azərbaycan prezidenti İlham Əliyev Bakıda Bolqarıstan baş naziri Boyko Borisovla birgə mətbuata bəyanatla çıxışında deyib.
Dövlət başçısı qeyd edib ki, iki ölkə humanitar sahədə də əməkdaşlığı dərinləşdirir:
“Azərbaycanda Bolqarıstanın mədəniyyətinə, tarixinə, ədəbiyyatına çox böyük maraq var. Bakı Slavyan Universitetində bolqar dili və ədəbiyyatı mərkəzi fəaliyyət göstərir. Əlbəttə ki, humanitar sahədəki əməkdaşlıq, insanlar arasındakı ünsiyyət bizim dostluğumuzu daha da möhkəmləndirir və möhkəmləndirəcək”.
A.M.
www.oxu.az
"
"Bolqarıstan Azərbaycan qazını sərfəli qiymətlərlə alacaqHörmətli prezident İlham Əliyevin xeyir-duası ilə bizim şirkətlə SOCAR arasında bir milyard kubmetr həcmində Azərbaycan qazının sərfəli qiymətlərlə çatdırılması məsələsi həllini tapacaq.
Oxu.Az xəbər verir ki, bunu Bolqarıstanın baş naziri Boyko Borisov Bakıda Azərbaycan Prezidenti İlham Əliyevlə birgə mətbuata bəyanatla çıxışında deyib.



“Əgər hörmətli Azərbaycan prezidentinin dəstəyilə ölkəmizin qazlaşdırılmasına nail olsaq, biz əhalinin sosial cəhətdən zəif təbəqəsi üçün qazın təchizatı mümkünlüyünü təmin edə biləcəyik və onlar daha odundan, kömürdən istifadə etməyəcəklər. Hər iki ölkənin energetika və iqtisadiyyat nazirlərinin iştirakı ilə bu işin həyata keçirilməsi üçün miqdar və müddətə dair plan tətbiq ediləcək. Çünki Azərbaycan tərəfi qazın təchizatının ən sərfəli qiymətlərini təklif edir. Bir milyard kubmetr qaz Bolqarıstanda böyük sayda evləri məişət qazı ilə təmin edəcək”, - deyə Bolqarıstanın baş naziri deyib.
Boyko Borisovun sözlərinə görə, Bolqarıstan ərazisinin cəmi üç faizi qazlaşdırılıb. 
A.M.
www.oxu.az
"
"Prezident: Bu nəhəng layihə uğurla icra olunur“Cənub Qaz Dəhlizi""nin inşası Avropanın enerji təhlükəsizliyinə növbəti töhfəmiz olacaq.
Oxu.Az xəbər verir ki, bunu Azərbaycan Prezidenti İlham Əliyev Bolqarıstanın Baş naziri Boyko Borisov ilə mətbuata bəyanatlarla çıxış edərkən deyib.
“Bu gün biz əlaqələrimizin müxtəlif aspektlərini geniş müzakirə etdik. Bir daha təsdiq etdik ki, Bolqarıstan və Azərbaycan dost ölkə kimi bundan sonra da uğurla əməkdaşlıq edəcək. İqtisadi sahədə biz çalışmalıyıq ki, aramızdakı ticarət dövriyyəsinin həcmini artıraq. Hal-hazırda ticarət dövriyyəsi lazımı səviyyədə deyil və müvafiq göstərişlər verildi ki, qısa müddət ərzində ticarət dövriyyəsinin artırılması istiqamətində konkret addımlar atılsın. Hesab edirəm ki, qarşılıqlı sərmayə sahəsində də yaxşı imkanlar var”, - deyə prezident İlham Əliyev bildirib.
Dövlət başçısı vurğulayıb ki, bu gün danışıqların əsas mövzusu energetika sahəsi ilə bağlı olub:
“Bildiyiniz kimi bu sahədə biz tərəfdaşıq. Azərbaycan və Bolqarıstan digər ölkələrlə bərabər “Cənub Qaz Dəhlizi""nin icrasını təmin edir. Azərbaycanın zəngin qaz yataqları var”.
Prezident İlham Əliyev qeyd edib ki, “Cənub Qaz Dəhlizi”nin inşası Avropanın enerji təhlükəsizliyinə növbəti töhfəmiz olacaq:
“Hazırda Azərbaycan nefti bir çox Avropa ölkələrinin enerji təhlükəsizliyini təmin edir və yaxın vaxtlarda Azərbaycan qazı da eyni funksiyanı daşıyacaq. “Cənub Qaz Dəhlizi”nin icrası uğurla gedir. “Şahdəniz-2” layihəsinin icrası 99 faizə çatıb. “Şahdəniz-2” “Cənub Qaz Dəhlizi” üçün əsas resurs bazasıdır. Eyni zamanda bu il TANAP layihəsinin yekunlaşdırılması nəzərdə tutulur. Bu layihənin icrası artıq 90 faizə çatıb. Beləliklə bütün işlər qrafik üzrə gedir və bu nəhəng layihə uğurla icra olunur. “Cənub Qaz Dəhlizi” layihəsinin icrasından sonra Avropanın enerji təhlükəsizliyi məsələləri daha da möhkəm təməl üzərində qurulacaq. Biz şadıq ki, Azərbaycan bu məsələyə öz töhfəsini verməkdədir”.
A.M.
www.oxu.az
"
"Xarici valyutada əmanətlərin həcmi azalıb Ötən ilin sonuna banklara yerləşdirilən əmanətlərin həcmi 7 mlrd. 370,6 mln. manat olub.
Oxu.Az Mərkəzi Banka istinadən xəbər verir ki, əmanətlərin 2 mlrd. 285,5 mln. manatı milli  valyuta, 5 mlrd. 85,1 mln. manatı xarici valyuta ilə yerləşdirilib.
2016-cı ilin analoji dövrü ilə müqayisədə əhalinin banklarda manatda yerləşdirdiyi əmanətlərin həcmi 768,3 mln. manat artıb. Xarici valyutada yerləşdirilən əmanətlərin həcmində isə 846,3 mln. manat azalma baş verib. Belə ki, 2016-cı ilin 11 ayında banklara qoyulan xarici valyutadakı əmanətlərin həcmi 6 mlrd. 175.3 milyon manat olub. 
L.Ə.
www.oxu.az
"
"Dolların sabaha olan məzənnəsi Manatın yanvarın 16-na olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 16.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Banklarda dolların alış və satışı azalıb Ötən ilin dekabr ayının 1-i tarixinə nağd xarici valyuta ilə mübadilə əməliyyatları zamanı banklar tərəfindən 182 mln. 484,2 min dollar alınıb, 172 mln. 735.3 min dollar satılıb. 
Oxu.Az xəbər verir ki, dollar satışı  kəskin azalıb.
Belə ki, banklar noyabr ayının 1-i tarixinə 202 mln. 513.9 min dollar satışı reallaşdırıblar.  
Hesabat dövründə avro ilə mübadilə əməliyyatlarının həcmi də azalıb. Nağd xarici valyuta ilə mübadilə əməliyyatları zamanı 152 mln. 97.3 min manat avro alınıb, 80 mln. 931.0 min manat avro satılıb. Bu da əvvəlki ayla müqayisədə avronun alış və satışının azalması deməkdir. 
L.Ə.
www.oxu.az
"
"Pensiyaçılar artımı fevralda alacaqlar Fevral ayının təqaüdlərinin ödənişi zamanı pensiyaların yanvar və fevral aylarındakı artımlarla birlikdə ödənilməsi nəzərdə tutulur.
Oxu.Az-a bu barədə Əmək və və Əhalinin Sosial Müdafiəsi Nazirliyinin (ƏƏSMN) İctimaiyyətlə əlaqələr şöbəsindən bildirilib.
Məlum olub ki, Dövlət Statistika Komitəsinin 2017-ci il üçün ölkə üzrə orta aylıq nominal əməkhaqqının artım göstəricisi barədə təqdim edəcəyi məlumat əsasında əmək pensiyalarının cari il yanvarın 1-dən həmin məbləğdə artırılması həyata keçiriləcək: 
“Əmək pensiyaları haqqında” Azərbaycan Respublikası Qanununa edilmiş və 2017-ci il iyulun 1-dən tətbiqinə başlanılan dəyişikliklərə əsasən, əmək pensiyalarında “baza hissəsi” və “sığorta hissəsi” anlayışları aradan qalxıb. Ona görə də əvvəlki illərdən fərqli olaraq, əmək pensiyalarının yalnız sığorta hissəsinin deyil, artıq bütün məbləğinin ölkə üzrə əməkhaqlarının əvvəlki ilin artım faizinə uyğun indeksləşdirilərək artırılması təmin olunacaq. Bu dəyişiklik ilk növbədə pensiyasının məbləği aşağı olanlar üçün xüsusilə məqsədəuyğundur. Məsələn, 200 manat pensiya məbləği əvvəllər 110 manat baza hissəsindən və 90 manat sığorta hissəsindən ibarət idi və indeksasiya yalnız sığorta hissəsinə tətbiq olunurdu, deməli, 12,9%-lik inflyasiyaya görə artım cəmi 11,61 manat (200-110)x12,9% edəcəkdi.
Yeni qaydalara görə isə bütün məbləğə (yəni 200 manata) orta aylıq əməkhaqqının artım sürəti, yəni 6,4%-lik artım tətbiq olunur və nəticədə pensiya 200x 6,4%=12,8 manat artır. Göründüyü kimi, hətta inflyasiyanın tempinin orta aylıq əməkhaqqının artım tempindən iki dəfə çox olduğu şəraitdə belə yeni qayda aşağı məbləğdə (215 manatdan az) pensiya alanlar üçün effektivdir”.
L.Ə.
www.oxu.az
"
"OPEC hasilatla bağlı qərarını dəyişə bilər “JPMorgan” analitiklərinin fikrincə, OPEC 2018-ci ilin ortasında hasilatın azaldılması ilə bağlı razılaşmanı ləğv edəcək. 
Oxu.Az “Bloomberg”ə istinadən xəbər verir ki, buna səbəb kimi əmtəə bazarının stabilləşməsi göstərilir. 
Qeyd edilir ki, ABŞ-da neftə olan tələbatın artımı son zamanlar neftin qiymətinin yüksəlməsinin arxasında dayanan əsas səbəbdir.  
L.Ə.
www.oxu.az
"
"Bankların xarici borcları azalıb2017-ci il dekabrın 1-nə Azərbaycanda fəaliyyət göstərən kommersiya banklarının xarici öhdəliklərinin həcmi 2 501 mln. manat təşkil edib.
Oxu.Az Mərkəzi Banka istinadən xəbər verir ki, ötən ilin müvafiq dövrü ilə müqayisədə bankların xarici öhdəlikləri 2,81 dəfə azalıb.
L.Ə.
www.oxu.az
"
"Banklar kreditləşməni kəskin azaldıb Ötən il banklar tərəfindən iqtisadiyyata kredit qoyuluşu 11 mlrd. 805,9 mln. manat təşkil edib.
Oxu.Az xəbər verir ki, dekabr ayının əvvəlinə kreditləşmənin həcmi 11 mlrd. 731.9 mln. manat olub.
2016-cı ilin analoji dövrü ilə müqayisədə kreditləşmə 3 mlrd. 996,2 mln. manat azalıb. 2017-ci il dekabrın 1-nə olan vəziyyətə görə, Azərbaycanda vaxtı keçmiş kreditlərin məbləği 1 890,3 mln. manat təşkil edib. Bu da noyabrın 1-i ilə müqayisədə cəmi 700 min manat və yaxud 0,04% çoxdur.
İl ərzində əhalinin banklardakı əmanətlərinin həcmi isə 7 mlrd. 370,6 mln. manat təşkil edib.
L.Ə.
www.oxu.az
 
"
"Kirayə mənzil bazarında qiymətlər rekord səviyyədəÖtən ilin son ayında paytaxtın kirayə mənzil bazarında qiymətlərdə artım baş verib.
Oxu.Az-a bunu açıqlamasında “MBA Group” konsaltinq şirkətinin baş direktoru Nüsrət İbrahimov bildirib.
O qeyd edib ki, kirayə mənzil bazarında qiymətlərdə ay ərzində 0.84 faiz artım olub, il ərzində isə 13.85 faiz artım qeydə alınıb. Ümumi daşınmaz əmlak bazarında isə qiymətlərdə 0.77 faiz artım, il ərzində isə 3.46 faiz azalma müşahidə edilib. 
Nəzərə çatdıraq ki, kirayə mənzil bazarında qiymət artımına səbəb rayon icra hakimiyyətlərinin sifarişi ilə pilot layihələrin həyata keçirilməsi səbəb olub. Hazırda Nərimanov, Nəsimi və Yasamal rayonlarda bu tip layihələr icra edilir.  
L.Ə.
www.oxu.az
"
"Ötən il ixracda İtaliya, idxalda Rusiya birinci olub 2017-ci ilin yanvar-noyabr aylarında Azərbaycanın hüquqi və fiziki şəxsləri dünyanın 183 ölkəsindəki tərəfdaşları ilə ticarət əməliyyatları həyata keçirib, 114 ölkəyə məhsul ixrac olunub, 176 ölkədən idxal olunub.
Gömrük Komitəsindən Oxu.Az-a verilən məlumata görə, gömrük orqanlarında qeydiyyatı aparılmış, lakin gömrük rəsmiləşdirilməsi tam başa çatdırılmamış ixrac olunan xam neft və təbii qazın statistik qiymətləndirilmiş dəyəri nəzərə alınmaqla, 2017-ci ilin yanvar-noyabr aylarında xarici ticarət dövriyyəsi 21 milyard 809,4 milyon ABŞ dolları, o cümlədən ixracın dəyəri 14 milyard 018,7 milyon dollar, idxalın dəyəri 7 milyard 790,7 milyon dollar təşkil edib, nəticədə 6 milyard 228,0 milyon dollarlıq müsbət ticarət saldosu yaranıb.
2016-cı ilin yanvar-noyabr ayları ilə müqayisədə xarici ticarət dövriyyəsi faktiki qiymətlərlə 11,6 faiz artıb, real ifadədə isə 10,9 faiz, o cümlədən ixrac 6,5 faiz, idxal 17,6 faiz azalıb.
Dövlət Gömrük Komitəsinin məlumatlarına əsasən, ixracın 31,4 faizini İtaliyaya, 10,5 faizini Türkiyəyə, 4,5 faizini İsrailə, 4,2 faizini Rusiyaya, 3,9 faizini Kanadaya, 3,8 faizini Çexiyaya, 3,6 faizini Almaniyaya, 3,5 faizini Çinə, 3,4 faizini Gürcüstana, 3,2 faizini İndoneziyaya, 3,0 faizini Portuqaliyaya, 2,9 faizini Hindistana, 2,7 faizini Fransaya, 2,4 faizini Ukraynaya, qalan 17,0 faizini isə digər ölkələrə göndərilmiş məhsulların dəyəri təşkil edib.
Ölkəmizə idxal olunmuş məhsulların ümumi dəyərinin 17,5 faizi Rusiya, 14,7 faizi Türkiyə, 9,8 faizi Çin, 8,7 faizi ABŞ, 5,2 faizi Ukrayna, 4,9 faizi Almaniya, 3,6 faizi İtaliya, hər biri 2,7 faiz olmaqla, İran və Birləşmiş Krallıq, 2,2 faizi Braziliya, 1,9 faizi Yaponiya, hər biri 1,7 faiz olmaqla Norveç və Fransa, 22,7 faizi isə digər ölkələr ilə aparılmış idxal əməliyyatlarının payına düşüb.
2017-ci ilin yanvar-noyabr aylarında 1 milyard 386,7 milyon dollar dəyərində qeyri-neft məhsulları ixrac edilib ki, bu da 2016-cı ilin yanvar-noyabr aylarına nisbətən faktiki qiymətlərlə 24,1 faiz, real ifadədə isə 21,8 faiz çoxdur.
L.Ə.
www.oxu.az
"
"Avtomobil idxalı iki dəfə artıb Ölkəyə gətirilən avtomobillərin sayı artıb.
Dövlət Statistika Komitəsindən Oxu.Az-a verilən xəbərə görə, 2017-ci il ərzində Azərbaycana ümumilikdə 13 098 ədəd avtomobil idxal olunub.
2016-cı ilin analoji dövrü ilə müqayisədə ölkəyə idxal olunan avtomobillərin sayı 7 352 ədəd artıb. Belə ki, həmin dövrdə 5 746  ədəd avtomobil idxal edilib. 
Ölkəyə gətirilən avtomobillərin 187 ədədi sürücü daxil olmaqla, 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələri, 11 610 ədədi əsasən adamların daşınması üçün nəzərdə tutulmuş avtomobillər və digər motorlu nəqliyyat vasitələri, 1 227 ədədi yük daşımaq üçün motorlu nəqliyyat vasitələri, 74 ədədi isə xüsusi təyinatlı motorlu nəqliyyat vasitələridir.
L.Ə.
www.oxu.az
"
"Ölkə sakinləri ərzaq, tütün və içkiyə 18 milyard xərcləyir2017-ci ildə pərakəndə ticarət şəbəkəsində satılmış məhsulların dəyəri əvvəlki ilin səviyyəsini müqayisəli qiymətlərlə 2,5 faiz üstələyərək 35,3 milyard manata bərabər olub.
Dövlət Statistika Komitəsindən Oxu.Az-a verilən xəbərə görə, ticarət dövriyyəsinin 17,9 milyard manatını ərzaq məhsulları, içkilər və tütün məmulatları, 17,4 milyard manatını qeyri-ərzaq məhsulları təşkil edib.
Satılmış məhsulların dəyəri 2016-cı ilin göstəricilərini real ifadədə müvafiq olaraq 1,9 faiz və 3,1 faiz üstələyib. Hesabat ilində məhsul bazarı aşağıdakı göstəricilərlə xarakterizə olunub. 
Hesabat ilində alıcıların son istehlak məqsədilə aldıqları mallara xərclədiyi vəsaitin 45,9 faizi ərzaq məhsullarının, 4,8 faizi içkilər və tütün məmulatlarının, 17,8 faizi toxuculuq məhsulları, geyim və ayaqqabıların, 6,0 faizi elektrik malları və mebellərin, 5,5 faizi avtomobil yanacağının, 1,3 faizi əczaçılıq və tibbi malların, 0,7 faizi kompüterlər, telekommunikasiya avadanlıqları və çap məhsullarının, 18,0 faizi isə digər qeyri-ərzaq məhsullarının alınmasına sərf olunub.
2017-ci ildə istehlak məhsullarının 11,8 faizi ticarət müəssisələri, 55,5 faizi fərdi sahibkarlar tərəfindən, 32,7 faizi isə bazar və yarmarkalarda satılıb. 2016-cı illə müqayisədə pərakəndə ticarət dövriyyəsi real ifadədə müəssisələr üzrə 10,9 faiz, fərdi sahibkarlar üzrə 2,1 faiz, bazar və yarmarkalar üzrə 0,3 faiz artıb.
Hesabat ilində əhalinin bir nəfərinə düşən orta aylıq pərakəndə ticarət dövriyyəsi 301,9 manat və ya 2016-cı ilin müvafiq göstəricisindən nominal ifadədə 40,9 manat çox olub. 
Ticarət şəbəkəsində bir ölkə sakini orta hesabla hər ay 153,1 manatlıq ərzaq məhsulları, içkilər və tütün məmulatları, 148,8 manatlıq qeyri-ərzaq məhsulları alıb. 
L.Ə.
www.oxu.az
"
"Pensiyalar nə qədər artacaq? – MƏBLƏĞCari ildə pensiyaların nə qədər artacağı sual olaraq qalır. Qeyd edək ki, hər ilin əvvəlində əmək pensiyalarının yalnız sığorta hissəsinin indeksləşdirilməsi aparılırdı. Aparılan islahatlar nəticəsində pensiya məbləğlərində baza hissə anlayışı aradan qalxdığından əmək pensiyalarının bütöv məbləğinin ölkə üzrə əməkhaqlarının əvvəlki ilin artım faizinə uyğun indeksləşdirilərək artırılması təmin olunacaq. 
İqtisadçı-ekspert Vüqar Bayramov Oxu.Az-a açıqlamasında bildirdi ki, Azərbaycanda orta aylıq əmək haqqı ötən il 6.2 faiz artıb:
“Bu isə o deməkdir ki, bu ay pensiya məbləğləri sözügedən rəqəmə indeksasiya ediləcək. Yəni, pensiya məbləğləri bu ay 6.2 faiz artacaq. Yeni pensiya qanunvericiliyinə əsasən, indeksasiyada iki əsas dəyişiklik var. Birincisi, pensiya məbləği əvvəlki ilin rəsmi inflyasiya məbləğinə deyil, orta aylıq əməkhaqqındakı artım faizinə indeksasiya ediləcək. İkincisi, pensiyaların baza hissəsi ləğv edildiyi üçün artıq “keçmiş baza hissə” deyil, bütövlükdə pensiya məbləği indeksasiya olunacaq.
Qeyd edim ki, əvvəlki illər pensiyanın yalnız baza hissəsi indeksasiya olunurdu. Yeni qanunvericilikdə isə artıq bu anlayışdan istifadə edilmir. Yeni ildən isə bu, məbləğindən asılı olmayaraq, bütün pensiya məbləğinə tətbiq ediləcək. Bu isə o deməkdir ki, 250 manat alan pensiyaçının təqaüdü 15.5 manat artacaq”.
V.Bayramovun sözlərinə görə, baza hissəsi ləğv olunduğu üçün hər bir pensiyaçı aldığı pensiyanın üzərinə orta aylıq əmək haqqındakı artım faizini əlavə edərək bu ay alacağı pensiyanın yeni məbləğini hesablaya bilər: 
“Əvvəllər də qeyd etdiyimiz kimi, indeksasiyanın bir rəqəmli olduğunu nəzərə alsaq, bu il pensiya məbləğlərinin yenidən artırılması və xüsusən də orta pensiya məbləğinin yüksəldilməsi əsas prioritetlərdən olmalıdır”.
O da məlum olub ki, artımlar yanvar ayından hesablanacaq. 
L.Ə.
www.oxu.az
"
"“Dəmirbank”ın əmanətçilərinin pullarını alacaqları tarix açıqlandı  Ləğv prosesində olan “DəmirBank” ASC-nin qorunan əmanətçilərindən ərizələrin qəbuluna 1 fevral 2018-ci il tarixindən etibarən “KapitalBank” ASC-nin filiallarında başlanılacaq.
Əmanətlərin Sığortalanması Fondundan (ƏSF) Oxu.Az-a verilən məlumata görə, “DəmirBank” ASC-də qorunan əmanətlərin kompensasiyalarının verilməsi üçün agent-bank qismində “KapitalBank” ASC seçilib.
1 fevral tarixdən qorunan əmanətlər üzrə kompensasiyaların verilməsi təmin olunacaq.
Əlavə olaraq əmanətçilərin diqqətinə çatdırılır ki, 2 mart 2016-cı il tarixdə qüvvəyə minən “Əmanətlərin tam sığortalanması haqqında” Azərbaycan Respublikasının Qanununun 3-cü maddəsinə əsasən və Əmanətlərin Sığortalanması Fondunun Himayəçilik Şurası tərəfindən müəyyən edilmiş qorunan əmanətlər üzrə tətbiq edilən maksimal illik faiz dərəcəsi - milli valyuta üzrə 15%, xarici valyuta üzrə 3% həddində təsdiq edilib və Fondun iştirakçısı olan banklardakı bütün qorunan əmanətlər məbləğindən asılı olmayaraq 3 (üç) il müddətində tam sığortalanır.
Ərizə formalarını qorunan əmanətçilər 1 fevral 2018-cı il tarixindən etibarən Əmanətlərin Sığortalanması Fondunun Bakı şəhəri, Bülbül prospekti, 40 və Bakı şəhəri, Babək prospekti, 16, ünvanında yerləşən ofislərindən, “KapitalBank”ın filiallarından və ya ƏSF-nin www.adif.az internet-saytından əldə edə bilər.
Qorunan əmanətçilər ləğv prosesində olan  “DəmirBank” ASC-də əmanəti olduğu filialın qarşısında qeyd edilən “KapitalBank” ASC-nin filialına 1 fevral 2018-ci il tarixindən müraciət edərək, şəxsiyyətini təsdiq edən sənəd, əmanət müqaviləsi və doldurulmuş ərizələri əsasında kompensasiyalarını ala bilərlər.
L.Ə.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 15 yanvar tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2,0761 manatdır.
1 türk lirəsi 0,4529 manat, 1 rus rublu 0,0300 manat, 1 İran rialı 0,0041 manat, 1 gürcü larisi isə 0,6682 manatdır.
L.Ə.
www.oxu.az
"
"Neftin son qiymətləriDünya bazarlarında neftin qiyməti bahalaşmaqda davam edir.
Oxu.Az bu barədə hərracların son nəticələrinə istinadən məlumat verir.
Yanvarın 15-də ICE London qitələrarası birjasında keçirilən hərraclar zamanı Brent markalı neftin 1 barelinin qiyməti 0,03 dollar və ya 0,04% artaraq 69,90 dollara satılıb.
WTI neftinin dekabr fyuçerslərinin 1 barelinin qiyməti isə 0,17 dollar və ya 0,26% bahalaşaraq 64,47 dollar olub.
www.oxu.az
"
"“Şahdəniz-2”də qaz hasilatının başlanılmasın vaxtı açıqlandıXəzər dənizinin Azərbaycan sektorunda yerləşən “Şahdəniz” yatağının işlənməsinin II mərhələsində ilk qazın hasilatına 2018-ci ilin sentyabrın 20-də başlanması gözlənilir.
Oxu.Az xəbər verir ki, bu barədə “Natural Gas World” nəşrinə Azərbaycan Dövlət Neft Şirkətindən (SOCAR) məlumat verilib.
Məlumata görə, bu il hasil ediləcək qazın həcmi o qədər də çox olmayacaq. Lakin artıq 2019-cu il üçün bu yataqdan əlavə iki milyard kubmetr qaz çıxarılması nəzərdə tutulub.
A.M.
www.oxu.az
"
"Azərbaycan nefti ucuzlaşdı Azərbaycanın dünya bazarına çıxararaq satdığı “Azeri LT CIF” markalı xam neftin 1 barelinin qiyməti 0,84 dollar və yaxud 1,17% azalıb.
Oxu.Az xəbər verir ki, ""Azeri LT CIF"" markalı neftin qiyməti 71,00 dollar/barelə bərabər olub.
www.oxu.az 
"
"Şəxsi yığımları az olan vətəndaşlar ipoteka ala biləcəklər Şəxsi yığımları az olan əhaliyə daha aşağı ilkin ödəniş məbləği ilə ipoteka krediti vasitəsilə yaşayış sahəsi almağa şəraitin yaradılmasının təmin edilməsi məqsədilə zəmanət mexanizminin tətbiqi ilə bağlı işlər yekunlaşıb.
Oxu.Az “İpoteka və Kredit Zəmanət Fondu” ASC-nin 2017-ci ildə fəaliyyəti ilə bağlı hesabatına istinadən xəbərə verir ki, Dünya Bankı ilə imzalanmış birgə əməkdaşlığa dair saziş çərçivəsində zəmanətlərin verilməsi üzrə müvafiq qaydaların layihəsi hazırlanıb.
O cümlədən risklərin idarə edilməsi üzrə baza modeli və müvafiq mexanizm formalaşdırılıb. İpoteka kreditləri üzrə zəmanət mexanizminin 2018-ci ilin ilk rübündə tətbiqinə başlanılması nəzərdə tutulur.
Zəmanət mexanizminin tətbiqi ipoteka kreditlərinin verilməsi prosesinin sürətləndirilməsi və sadələşdirilməsinə, habelə maliyyə risklərinin optimal idarə olunmasına zəmin yaradacaq.
www.oxu.az 
"
"Növbəti depozit hərracının vaxtı açıqlandı Azərbaycan Respublikasının Mərkəzi Bankı tərəfindən vəsaitlərin cəlb edilməsi üzrə depozit hərracının keçirilməsi barədə növbəti depozit hərracı elan edilib.
Oxu.Az xəbər verir ki, hərrac yanvarın 15-də, saat 15:30-15:45 radələrində baş tutacaq.
Hərracla 250 milyon manatın cəlb edilməsi nəzərdə tutulur. Müddət 14 gün, faiz dərəcəsi 10,01% – 14,99% aralığında müəyyən edilib.
www.oxu.az 
"
"Neft və qızıl bahalaşdı Dünya birjalarında neftin qiyməti artıb.
Oxu.Az xəbər verir ki, səhər saatlarında WTI neftinin qiyməti 1 barelə görə 0,50 dollar və ya 0,78% artaraq 64,30 dollar təşkil edib.
Brent markalı neftin 1 barelinin dəyəri isə 0,61 dollar və ya 0,88% artaraq 69,87 dollar olub.
COMEX-də sonuncu hərraclarda qızılın unsiyasının qiyməti 12,40 dollar artaraq 1 334,90 dollara yüksəlib.
www.oxu.az 
"
"ABŞ-dan Azərbaycan nefti ilə bağlı – PROQNOZCari ildə Azərbaycanda neft və kondensatın gündəlik hasilatı 0,79 milyon barel təşkil edəcək. Hansı ki, 2017-ci ildə gündəlik neft və qaz hasilatı 0,8 milyon barelə bərabər olub.
Oxu.Az xəbər verir ki, bu barədə ABŞ Energetika Nazirliyinin Enerji İnformasiyası (EIA) İdarəsinin proqnozunda deyilir.
Bildirilir ki, 2019-cu ildə isə bu göstərici 0,77 milyon barelə bərabər olacaq. 2018-ci ilin birinci rübündə orta sutkalıq neft hasilatı 0,81 milyon barel, ikinci rübündə 0,8 milyon barel, üçüncü rübündə 0,78 milyon barel, dördüncü rübündə 0,77 milyon barel təşkil edəcək.
2019-cu il üçün gündəlik neft hasilatı birinci və ikinci rüblərdə 0,78 milyon barel, üçüncü rübdə 0,77 milyon barel, dördüncü rübdə 0,76 milyon barel həcmində proqnozlaşdırılır.
www.oxu.az
"
"Zukerberq özünü üç milyard dollar ziyana saldıMark Zukerberqin “Facebook”un xəbər lentinə ediləcək dəyişikliklər barədədə verdiyi məlumat onu 2.9 milyard dollar ziyana salıb.
Oxu.Az-ın məlumatına görə, bu barədə “Bloomberg” məlumat yayıb.
Qeyd olunur ki, Zukerberqin rəhbəri olduğu şirkətin aksiyaları 3.9 faiz ucuzlaşıb. Beləliklə, onun sərvəti 77.3 milyard dollardan 74.4 milyard dollara düşüb.
Xatırladaq ki, Mark Zukerberq öz sosial media hesabında bildirib ki, “Facebook” sosial şəbəkəsinin xəbər lentində daha çox dost və ailə üzvlərinin paylaşımları görünəcək.
“Biz sosial şəbəkəni bu istiqamətdə ötən ildən dəyişməyə başlamışıq, lakin bu məqsədlə bütün məhsullarımızda dəyişiklik etmək üçün aylar lazım gəldi”, – deyə məlumatda bildirilir.
O əlavə edib ki, əsas dəyişikliklər xəbər lentində nəzərə çarpacaq, orada daha çox dostlardan, ailə üzvlərindən və qruplardan paylaşımlar görünəcək.
Zukerberq xatırladıb ki, “Facebook” insanların bir-birinə yaxın olması üçün yaradılıb, lakin son zamanlar istifadəçilər daha çox şirkətlər, xəbər nəşrləri və bredlərin paylaşdığı tərkiblərin sosial şəbəkədən istifadəyə mane olduqlarından şikayət etməyə başlayıblar.
A.M.
www.oxu.az
"
"Nəqliyyat, Rabitə və Yüksək Texnologiyalar Nazirliyinin strukturu təsdiqlənibAzərbaycan Nəqliyyat, Rabitə və Yüksək Texnologiyalar Nazirliyinin strukturu təsdiqlənib.
Oxu.Az xəbər verir ki, Prezident İlham Əliyev bununla bağlı fərman imzalayıb.
Bunlar aşağıdakılardır:
1. Nəqliyyat, Rabitə və Yüksək Texnologiyalar Nazirliyinin Aparatı (şöbələr və sektorlar).
2. Nəqliyyat, Rabitə və Yüksək Texnologiyalar Nazirliyi yanında Dövlət Avtomobil Nəqliyyatı Xidməti.
3. Nəqliyyat, Rabitə və Yüksək Texnologiyalar Nazirliyi yanında Dövlət Dəniz Agentliyi.
4. Nəqliyyat, Rabitə və Yüksək Texnologiyalar Nazirliyi yanında Dövlət Mülki Aviasiya Agentliyi.
5. Nəqliyyat, Rabitə və Yüksək Texnologiyalar Nazirliyi yanında Elektron Təhlükəsizlik Xidməti.
6. Nəqliyyat, Rabitə və Yüksək Texnologiyalar Nazirliyi yanında İnformasiya Texnologiyalarının İnkişafı Dövlət Fondu.
A.M.
www.oxu.az
"
"Azərbaycanda iki yeni dövlət agentliyi yaradıldıPrezident İlham Əliyev yanvarın 12-də “Azərbaycan Respublikasında nəqliyyat, rabitə və yüksək texnologiyalar sahəsində idarəetmənin təkmilləşdirilməsi ilə bağlı bəzi tədbirlər haqqında” fərman imzalayıb.
Oxu.Az xəbər verir ki, fərmana əsasən, Azərbaycan Respublikasının Dövlət Dəniz Administrasiyası əsasında Nəqliyyat, Rabitə və Yüksək Texnologiyalar Nazirliyi yanında Dövlət Dəniz Agentliyi və Azərbaycan Respublikasının Dövlət Mülki Aviasiya Administrasiyası əsasında Nəqliyyat, Rabitə və Yüksək Texnologiyalar Nazirliyi yanında Dövlət Mülki Aviasiya Agentliyi yaradılıb. Həmçinin Nəqliyyat, Rabitə və Yüksək Texnologiyalar Nazirliyi haqqında Əsasnamə və nazirliyin strukturu təsdiq edilib.
Nəqliyyat, Rabitə və Yüksək Texnologiyalar Nazirliyi Aparatının işçilərinin say həddi 190 ştat vahidi, nazirliyin yanında Dövlət Avtomobil Nəqliyyatı Xidmətinin Aparatının və regional bölmələrinin işçilərinin say həddi 145 ştat vahidi, o cümlədən Xidmətin Aparatının işçilərinin say həddi 100 ştat vahidi, Dövlət Dəniz Agentliyinin işçilərinin say həddi 65 ştat vahidi, Dövlət Mülki Aviasiya Agentliyinin işçilərinin say həddi 48 ştat vahidi, nazirliyin yanında Elektron Təhlükəsizlik Xidmətinin işçilərinin say həddi 18 ştat vahidi, nazirliyin yanında İnformasiya Texnologiyalarının İnkişafı Dövlət Fondunun işçilərinin say həddi 12 ştat vahidi müəyyən edilib.
Fərmana əsasən, Dövlət Dəniz Administrasiyasının tabeliyində olan Dəniz Üzgüçülüyünün Təhlükəsizliyi Mərkəzi və Nəqliyyat və Texniki-Təminat İdarəsi publik hüquqi şəxs statusu ilə Dövlət Dəniz Agentliyinin tabeliyinə, Dövlət Mülki Aviasiya Administrasiyasının tabeliyində olan Mülki Aviasiyada Uçuşların Təhlükəsizliyi üzrə Dövlət Müfəttişliyi isə publik hüquqi şəxs statusu ilə Dövlət Mülki Aviasiya Agentliyinin tabeliyinə verilib. Nəqliyyat, Rabitə və Yüksək Texnologiyalar Nazirliyi yanında Dövlət Dəniz Agentliyinin və Dövlət Mülki Aviasiya Agentliyinin direktorlarını Azərbaycan Respublikasının Prezidenti vəzifəyə təyin və vəzifədən azad edir.
A.M.
www.oxu.az
"
"2017-ci ildə dövlət büdcəsi 98% səviyyəsində icra olunubMaliyyə Nazirliyi 2017-ci il üzrə dövlət büdcəsinin icrasına dair məlumatı açıqlayıb.
Nazirlikdən Oxu.Az verilən məlumata görə, 2017-ci il üzrə dövlət büdcəsinin mədaxili 16446,9 mln. manat,  xərcləri 17588,3 mln. manat olub.
2017-ci il üzrə dövlət büdcəsinin mədaxili 16 mlrd. 766 mln. manat proqnoza qarşı 16 mlrd. 446,9 mln. manat və ya 98,1% icra olunub. Ötən il Vergilər Nazirliyi xətti ilə daxilomalar 6mlrd. 972 mln. manat və ya  proqnoz 91,2% icra olunub. Həmin vəsaitin 74,5%-i və ya 5 mlrd. 192,7 mln. manatı qeyri-neft sektorundan daxilolmaların payına düşür.
2017-ci il üzrə Dövlət Gömrük Komitəsi xətti ilə dövlət büdcəsinə 2 mlrd. 608,8 mln. manat vəsait daxil olub və proqnoz 115,9% icra olunub.
Dövlət Neft Fondundan dövlət büdcəsinə nəzərdə tutulan məbləğdə və ya 6 mlrd. 100  mln. manat  vəsait transfert edilib.
2017-ci ildə dövlət büdcəsindən maliyyələşdirilən təşkilatların ödənişli xidmətlərindən 366,1 mln. manat, Mərkəzi Bankın mənfəətindən ayırmalar hesabına 250 mln. manat, sair daxilolmalardan 150 mln. manat vəsait dövlət büdcəsinə daxil olub.
2017-ci ilin oktyabr-dekabr ayları üzrə  dövlət büdcəsinin mədaxili 4 mlrd. 401,8 mln. manat icra olunub.
2017-ci ildə dövlət büdcəsinin xərcləri 98% və ya 17 mlrd. 588,3 mln. manat  icra edilib.
2017-ci ilin oktyabr-dekabr ayları üzrə dövlət büdcəsinin xərcləri 4 mlrd. 804,6 mln. manat icra olunub.
2017-ci il ərzində dövlət büdcəsi xərclərinin 10 mlrd. 921,1 mln. manatı və ya 62,1%-i cari xərclərə, 5 mlrd. 153,5 mln. manatı və ya 29,3%-i əsaslı xərclərə, 1 mlrd. 513,7 mln. manatı və ya 8,6%-i dövlət borcuna və öhdəliklərinə xidmətlə bağlı xərclərə  yönəldilib.
Dövlət büdcəsi xərclərinin 38%-i və ya 6 mlrd. 690,8 mln. manatı sosial təyinatlı xərclərin (əməyin ödənişi fondu, təqaüd və sosial müavinətlər, dərman və ərzaq xərcləri) maliyyələşdirilməsinə yönəldilib ki, bu da 2016-cı illə müqayisədə 453,7 mln. manat və ya 7,3% çoxdur.
Dövlət büdcəsinin kəsiri 1 mlrd. 141,4 mln. manat və ya təsdiq olunan yuxarı həddən 33,6 mln. manat az olub.
Kəsirin maliyyələşdirilməsi 384,6 mln. manatı dövlət istiqraz vərəqəlrinin satışından, 106,5 mln. manatı özəlləşdirməsindən daxil olan vəsaitdən və 650,3 mln. manatı 2017-ci ilin 1 yanvar tarixinə dövlət büdcəsinin vahid xəzinə hesabının qalığı hesabına həyata keçirilib.
2017-ci ilin icmal büdcəsinin gəlirləri 23 mlrd. 951,6 mln. manat, xərcləri  isə 24 mlrd. 982,6 mln. manat icra olunub. İcmal büdcənin kəsiri ümumi daxili məhsulun 1,5%-ni və ya 1 mlrd. 31 mln. manat təşkil edib.
A.M.
www.oxu.az
"
"Dolların üç günə olan məzənnəsi açıqlandıManatın yanvarın 15-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 15.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
E.Ə.
www.oxu.az
"
"Ekspert: Azərbaycana gələn turistlər daha çox xərcləyirlərGürcüstan 2017-ci ildə turizmdən 2,7 mlrd. dollar gəlir əldə edib.
Oxu.Az  xəbər verir ki, bu barədə ölkənin Milli Bankı məlumat yayıb.
Qeyd edilir ki, ötən il turizmdən əldə olunan gəlirlər 2016-cı ilin gəlirindən 584 mln. dollar çoxdur.
2017-ci ildə Gürcüstana 7 mln. 554 min 936 nəfər əcnəbi səfər edib ki, bu da 2016-cı illə müqayisədə 18,8% çoxdur. Müqayisə üçün bildirək ki, 2017-ci ildə ölkəmizə gələn xarici vətəndaşların sayı 2 mln. 691 min 998 nəfər olub. Rəsmi statistikaya əsasən, 2016-cı illə müqayisədə 20 % (449 215 nəfər) artım baş verib. Belə ki, 2016-cı il ərzində Azərbaycana gələn xarici vətəndaşların sayı 2 milyon 242 min 783 nəfər (2015-ci il ilə müqayisədə 11,7 faiz artıb) olub. 
Göründüyü kimi, Azərbaycana gələn turistlərin sayı ilbəil artır. Faiz artımı nisbətində qonşumuzu üstələyirik. Məsələn, ötən il Gürcüstana 2016-cı illə müqayisədə 18 faiz, Azərbaycana isə müvafiq dövrdə 20 faiz çox turist gəlib. Lakin turistlərin sayı ilə bağlı rəqabətdə qonşularımıza uduzuruq. Baxmayaraq ki, Azərbaycan turizm sənayesinin inkişafı üçün zəngin ehtiyatlara malikdir, eyni zamanda, son illər beynəlxalq idman yarışlarına ev sahibliyi edir.  
Azərbaycanın turizm gəlirləri 
O ki qaldı Azərbaycanın turizmdən gəlirlərinə, Mərkəzi Bankın hesabatına əsasən, 2017-ci ilin ilk altı ayında qarşılıqlı turizm xidmətlərinin dövriyyəsi ötən ilin müvafiq dövrünə nisbətən 5,6 faiz artaraq, 2,5 milyard dollara bərabər olub. Xarici turistlər Azərbaycanda azərbaycanlı turistlərin xərclədiyi vəsaitdən 100 milyon dollar daha çox vəsait xərcləyib. Belə ki, xarici turistlərin Azərbaycandakı xərcləri 1,3 milyard dollar, azərbaycanlı turistlərin xaricdəki xərcləri 1,2 milyard dollar təşkil edib. Lakin bu, altı ayın göstəricisidir.
Milli Turizm Təbliğat Bürosunun mətbuat katibi Kənan Quluzadə turizm gəlirləri ilə bağlı illik nəticənin hazırlanma mərhələsində olduğunu diqqətə çatdırdı. 
Onlar bizdən əvvəl başlayıblar
Gürcüstana üz tutan turistlərin sayının Azərbaycana gələnlərdən yüksək olmasının səbəbinə gəlincə, K.Quluzadə bildirdi ki, qonşu dövlət turizm sektorunu Azərbaycandan əvvəl inkişaf etdirməyə başlayıb:
“Bu sahədə marketinq işlərinə, ölkənin turizm potensialının xarici dövlətlərdə təbliğinə bir neçə il əvvəldən başlayıblar. Gürcüstana gedən turistlərin sayının çox olmasının başlıca səbəbi budur. 
2016-cı ildə dövlət başçısı tərəfindən Azərbaycan Respublikasında ixtisaslaşmış turizm sənayesinin inkişafına dair Strateji Yol Xəritəsini təsdiqlədi. Faktiki olaraq turizmin intensiv inkişaf dövrü həmin vaxtdan hesablanmalıdır. Yəni Azərbaycan bir ildir ki, potensialını bu sahəyə yönəldib”. 
Həmsöhbətimiz deyir ki, Gürcüstanda turistlərin  gəlməsinə təkan verən bir sıra amillər də var. Bura viza sisteminin olmaması, siyasi, dini amillər daxildir:
“Məsələn, 2008-ci ildə Gürcüstanla Rusiya arasında yaşanan gərginlik turistlərin bu kiçik ölkəyə səfər etmək marağını artırıb. Bundan əlavə, Gürcüstan həm də xristian ölkəsidir. Gürcüstanın öndə olmasının səbəbələrindən biri də prosesə tez başladıqlarından infrastrukturun da ucuz turizmə hesablanmasıdır. Hostellərin çox olması və sair”. 
Azərbaycana gələn turistlərin pul kisələri fərqlidir
K.Quluzadənin sözlərinə görə, Azərbaycana gələn turistlər Gürcüstana üz tutan turistlərdən çox pul xərcləyirlər:
“Əslində, turistlərin sayını cüzi artırsaq, əldə etdiyimiz gəlirlər Gürcüstanın turizm sektorundan əldə etdiyi gəlirlərlə eyni olacaq”. 
O ki qaldı Azərbaycanda turistlərin çox pul xərcləməsinin qiymətlərin yüksək olması ilə əlaqələndirilməsinə, K.Quluzadə bununla razılaşmır:
“Devalvasiyadan sonra Azərbaycanda qiymətlər Gürcüstanla, demək olar ki, eynidir. Turistlərin kateqoriyalarında fərqlər var. Gürcüstana daha çox tələbələr üz tutur. Hansı ki çadırlarda, hostellərdə qalmağı xoşlayırlar. Azərbaycana gələn turistlərin pul kisələri fərqlidir”. 
K.Quluzadə turistlərin sayının artacağından ümidlidir:
“Viza sisteminin sadələşdirilməsi istiqamətində işlər görülüb. Azərbaycan 93 ölkəyə viza sistemini sadələşdirilib. Digər addımlar atılacaq”.
Gürcüstana gedən iki turistin xərci Azərbaycana gələn bir turistin xərcinə bərabərdir
İqtisadçı-ekspert Qubad İbadoğlu bildirir ki, ötən il ərzində ölkəyə gələn turistlərin sayı 20 faiz artıb, 2,5 milyon nəfəri ötsə də, bu, Gürcüstanın müvafiq göstəricisindən üç dəfə azdır:
“Belə ki, Gürcüstanı 2017-ci ildə 7 554 936 turist ziyarət edib ki, bu da 2016-cı ilin göstəricisindən 18,8 faiz çoxdur. Gürcüstana gələn turistlərin sayına görə liderlik Ermənistana məxsusdur - 1 718 016 nəfər. Reytinqdə ikinci yeri azərbaycanlı turistlər - 1 694 998 nəfər, üçüncü yeri rusiyalı turistlər - 1 392 610 nəfər tutur”. 
İqtisadçı deyir ki, Gürcüstan ötən il xarici turizmdən 2,2 mlrd. dollar, Azərbaycan isə 1,3 mlrd. dollar qazanıb:
“Burada diqqətinizi Azərbaycana və Gürcüstana gələn turistlərin xərcləmələrinə yönəltmək istərdim. Gürcüstana gələn hər turist orta hesabla 291,2 dollar, Azərbaycana gələn hər turist isə orta hesabla 524,6 dollar məsrəf edib. Demək olar ki, Gürcüstana gedən iki turistin xərci Azərbaycana gələn bir turistin xərcinə bərabərdir. Bu isə bölgədə Azərbaycanın mövqeyini zəiflədir. Eyni zamanda, Gürcüstan adı ilə bölgəyə gələn, bizim üçün potensial sayılan turistlər bahalığa görə Azərbaycana gəlmirlər və oradan da geri qayıdırlar. 
Halbuki Azərbaycan Gürcüstana gələn turistlərin yarısını cəlb edə bilsə, onda bizim bu sektordan gəlirlərimiz də ən azı iki dəfə arta bilər. Əksinə, Azərbaycanda turizmin inkişaf meyilləri olsa da, turizm xidmətlərinin həddən artıq baha olması və keyfiyyətcə Gürcüstandan geri qalması həm də ölkədən turist axınına səbəb olur. Elə o səbəbdən də ötən il 1 694 998 nəfər azərbaycanlı dincəlmək və gəzmək üçün Gürcüstanı seçib. Ümumilikdə isə azərbaycanlı turistlər xaricdə 1,2 mlrd. dollar xərcləyib”. 
L.Ə.
www.oxu.az
"
"Pensiyalar gələn həftə veriləcək Xəbər verdiyimiz kimi, pensiyaların maliyyələşdirilməsinə hər ayın 11-dən başlansa da, bu ay gecikmə müşahidə olunur. 
Əmək və Əhalinin Sosial Müdafiəsi Nazirliyinin ictimaiyyətlə əlaqələr şöbəsinin müdiri Elman Babayev Oxu.Az-a açıqlamasında  Azərbaycanda əmək pensiyalarının etibarlı maliyyə təminatı sisteminin əmək pensiyalarının müvafiq qrafik əsasında maliyyələşdirilməsi işlərinin 2018-ci ildə də normal qaydada davam etdirilməsinə imkan verəcəyini bildirib.
O deyib ki, artıq növbəti həftədən respublikada yanvar ayı üzrə əmək pensiyalarının maliyyələşdirilməsinə başlanacaq:
“Yanvar ayının ilk günləri bayram günlərinə təsadüf etdiyindən pensiyaların Bakı şəhəri üzrə hesablara köçürülməsi bir neçə gün sonraya, yəni ayın 16-na təsadüf edəcək. Sonrakı mərhələdə maliyyələşdirmə, ötən aylarda olduğu kimi, qrafikə uyğun şəkildə, yəni rayon və şəhərlər üzrə mərhələli şəkildə aparılacaq. Belə ki, məcburi köçkün rayonları, respublika tabeli şəhərlər, digər rayonlar, hərbi qulluqçular və xüsusi rütbəli şəxslər üzrə pensiyaların maliyyələşdirilməsi həyata keçiriləcək və ümumilikdə ay ərzində pensiyaların ödənişi tam başa çatdırılacaq”.
L.Ə.
www.oxu.az
"
"Ötən il ev alanların sayı bəlli oldu Ötən il “İpoteka və Kredit Zəmanət Fondu” ASC tərəfindən daha beş bank, bir sığorta şirkəti və altı qiymətləndirici şirkət Cəmiyyətin müvəkkil təşkilatları siyahısına əlavə edilib. Nəticədə ipoteka krediti verən müvəkkil bankların sayı 23-ə (“Caspian Development Bank” ASC “Atabank” ASC-yə qoşulub, “Dəmirbank” ASC-nin bank lisenziyası ləğv edilib), sığorta şirkətlərinin sayı 17-yə, qiymətləndirici şirkətlərin sayı isə 14-ə çatdırılıb.
Oxu.Az “İpoteka və Kredit Zəmanət Fondu” ASC-nin 2017-ci ildə fəaliyyəti ilə bağlı hesabatına istinadən xəbərə verir ki, fond aktivlərini təxminən 40% artıraraq 958,2 mln. manata, illik bölüşdürülməmiş mənfəətini isə 2,1 dəfə artıraraq 15 mln. manata çatdırıb.
Ötən il ipoteka kreditləşməsi ilə bağlı müvəkkil banklara ümumi məbləği 859,7 mln. manat təşkil edən 12 702 müraciət daxil olub, 203,1 mln. manat məbləğində 3 109 kredit verilib. Bunun 1 076 ədədi (70,6 mln. manatı) güzəştli ipoteka kreditlərinin payına düşüb. Verilmiş kreditlərin 2 860 ədədi (184,2 mln. manatı) təkrar maliyyələşdirilib.
Ümumilikdə, 2006-2017-cı illərdə Fondun vəsaiti hesabına verilmiş ipoteka kreditlərinin ümumi məbləği 944,3 mln. manata, bu kreditlər hesabına öz yaşayış şəratini yaxşılaşdırmış ailələrin sayı isə 21 300-ə yaxın olub. Bu kreditlərin 278,7 mln. manatdan çox hissəsini (6 238 ədədini) güzəştli kateqoriyalara aid şəxslərə verilmiş kreditlər təşkil edib.
L.Ə.
www.oxu.az
"
"Ötən il ərzaq məhsulları 17 faizə qədər bahalaşıb 2017-ci ildə istehlak məhsullarının və xidmətlərin qiymətləri 2016-cı ilə nisbətən 12,9 faiz, o cümlədən ərzaq məhsullarının qiymətləri 16,4 faiz, qeyri-ərzaq mallarının qiymətləri 11,6 faiz, əhaliyə göstərilən ödənişli xidmətlərin qiymətləri 9,3 faiz bahalaşıb.
Oxu.Az rəsmi statistikaya əsasən xəbər verir ki, ötən ilin dekabr ayında noyabr ayına nisbətən istehlak məhsullarının və xidmətlərin qiymətləri 0,5 faiz, o cümlədən ərzaq məhsullarının qiymətləri 1,0 faiz, qeyri-ərzaq mallarının qiymətləri 0,2 faiz bahalaşıb. Əhaliyə göstərilən ödənişli xidmətlərin qiymətləri isə sabit qalıb. 
Dekabr ayında noyabr ayı ilə müqayisədə kolbasa məmulatlarının, balıq məhsullarının, süd məhsulları, pendir və yumurtanın, zeytun yağının, çay və qəhvənin, bananın, almanın, armudun, narın, qozun, fındığın, şabalıdın, xiyarın, pomidorun, sarımsağın, kartofun qiymətlərində bahalaşma baş verib.
Əvəzində düyünün, unun, manna və qarabaşaq yarmasının, makaron məmulatlarının, mal, qoyun və toyuq ətinin, günəbaxan yağının, şəkər və şəkər tozunun, limonun, portağalın, naringinin, xurmanın, kələmin, göyərtinin, soğanın, çuğundurun, yerkökünün qiymətlərində isə ucuzlaşma müşahidə olunub. Digər ərzaq məhsullarının qiymətlərində ciddi dəyişikliklər baş verməyib.
Ay ərzində qeyri-ərzaq mallarından parçaların, geyim və ayaqqabıların, inşaat materiallarının, mebel və ev əşyalarının, xalça və digər döşəmə örtüklərinin, zərgərlik məmulatlarının, şüşə məmulatları, yemək qabları və əşyalarının, avtomobillər üçün ehtiyat hissələrinin qiymətlərində bahalaşma, soyuducuların, mobil telefonların, planşet tipli kompüterlərin, havanın isidilməsi üçün qızdırıcıların, tozsoranlarn qiymətlərində ucuzlaşma qeydə alınıb.
Digər qeyri-ərzaq məhsullarının qiymətlərində ciddi dəyişikliklər baş verməyib. 
L.Ə.
www.oxu.az
"
"Azərbaycana kərə yağının idxalı azalıb 2017-ci ilin yanvar-noyabr aylarında Azərbaycan Respublikasının hüquqi və fiziki şəxsləri dünyanın 183 ölkəsindəki tərəfdaşları ilə ticarət əməliyyatları həyata keçirib, 114 ölkəyə məhsul ixrac olunub. 176 ölkədən idxal reallaşdırılıb.
İdxal 17,6 faiz azalıb 
Dövlət Statistika Komitəsindən Oxu.Az-a verilən xəbərə görə, gömrük orqanlarında qeydiyyatı aparılmış, lakin gömrük rəsmiləşdirilməsi tam başa çatdırılmamış ixrac olunan xam neft və təbii qazın statistik qiymətləndirilmiş dəyəri nəzərə alınmaqla, 2017-ci ilin yanvar-noyabr aylarında xarici ticarət dövriyyəsi 21809,4 milyon ABŞ dolları, o cümlədən ixracın dəyəri 14018,7 milyon dollar, idxalın dəyəri 7790,7 milyon dollar təşkil edib. Nəticədə 6228,0 milyon dollarlıq müsbət ticarət saldosu yaranıb.  2016-cı ilin yanvar-noyabr ayları ilə müqayisədə xarici ticarət dövriyyəsi faktiki qiymətlərlə 11,6 faiz artıb. Real ifadədə isə 10,9 faiz, o cümlədən ixrac 6,5 faiz, idxal 17,6 faiz azalıb.
Bu ölkələrlə alver edilib 
İxracın 31,4 faizini İtaliyaya, 10,5 faizini Türkiyəyə, 4,5 faizini İsrailə, 4,2 faizini Rusiyaya, 3,9 faizini Kanadaya, 3,8 faizini Çexiyaya, 3,6 faizini Almaniyaya, 3,5 faizini Çinə, 3,4 faizini Gürcüstana, 3,2 faizini İndoneziyaya, 3,0 faizini Portuqaliyaya,  2,9 faizini Hindistana, 2,7 faizini Fransaya, 2,4 faizini  Ukraynaya, qalan 17,0  faizini  isə digər ölkələrə göndərilmiş məhsulların dəyəri təşkil edib.
Ölkəmizə idxal olunan məhsulların ümumi dəyərinin 17,5 faizi Rusiya, 14,7 faizi Türkiyə, 9,8 faizi Çin, 8,7 faizi ABŞ, 5,2 faizi Ukrayna, 4,9 faizi Almaniya, 3,6 faizi İtaliya, hər biri 2,7 faiz olmaqla, İran və Birləşmiş Krallıq, 2,2 faizi Braziliya, 1,9 faizi Yaponiya, hər biri 1,7 faiz olmaqla, Norveç və Fransa, 22,7 faizi isə digər ölkələr ilə aparılmış idxal əməliyyatlarının payına düşüb.
2017-ci ilin yanvar-noyabr aylarında 1386,7 milyon dollar dəyərində qeyri-neft məhsulları ixrac edilib. Bu da 2016-cı ilin yanvar-noyabr aylarına nisbətən faktiki qiymətlərlə 24,1 faiz, real ifadədə isə 21,8 faiz çoxdur.
Ötən il bol kartof və meyvə şirəsi satmışıq 
2017-ci ilin yanvar-noyabr aylarında 2016-cı ilin eyni dövrü ilə müqayisədə mühüm məhsul növlərindən təzə meyvə ixracı 22,0 faiz, təzə tərəvəz – 83,8 faiz, kartof – 50,7 faiz, tütün – 2,0 dəfə, çay – 52,1 faiz, bitki yağları – 0,1 faiz, meyvə və tərəvəz şirələri – 64,6 faiz, təbii üzüm şərabları və üzüm suslosu – 97,6 faiz, meyvə və tərəvəz konservləri – 5,1 faiz, pambıq lifi – 6,3 dəfə, bentonit gili – 3,2 dəfə artıb.
Şəkər ixracı isə 42,1 faiz, marqarin, qida üçün yararlı digər qarışıqlar – 4,1 faiz, polietilen – 13,5 faiz, emal olunmamış alüminium – 27,1 faiz, qara metallardan borular – 3,6 faiz, qara metallardan yarımfabrikatlar – 44,0 faiz, pambıq ipliyi – 25,8 faiz azalıb.
Ölkəyə avtomobil idxalı iki dəfə artıb, kərə yağı azalıb  
2016-cı ilin yanvar-noyabr ayları ilə müqayisədə 2017-ci ilin yanvar-noyabr aylarında təzə meyvə idxalı 2,5 faiz, çay – 4,7 faiz, quş əti və onun əlavə məhsulları – 2,2 faiz, mal əti – 92,1 faiz, siqaret – 9,9 faiz, polad prokatı – 9,0 faiz, avtomobillər – 2,0 dəfə, hesablama maşınları, blok və qurğuları – 52,6 faiz, rezin şinlər – 31,5 faiz, qara metallardan çubuqlar – 11,4 faiz,  mineral gübrələr – 19,6 faiz, qara metallardan künclüklər ­– 23,1 faiz, paltaryuyan maşınlar – 67,5 faiz, məişət kondisionerləri – 23,8 faiz, yük avtomobilləri – 2,2 dəfə, avtobuslar – 2,1 dəfə artıb.
Buğda idxalı isə 22,2 faiz, xam şəkər və şəkər – 2,6 faiz, bitki yağları – 4,4 faiz, kərə yağı, digər süd yağları və pastaları – 7,4 faiz, kartof – 10,7 faiz, təzə tərəvəz – 43,7 faiz, qara metallardan borular – 47,4 faiz, mebel – 19,2 faiz,  polietilen – 8,7 faiz, sement və sement klinkerləri – 92,5 faiz, məişət soyuducuları – 16,4 faiz azalıb.
L.Ə.
www.oxu.az
"
"İdxal edilən işlənmiş təkərlərin gömrük rüsumu yeni qaydalarla hesablanırNazirlər Kabinetinin 17 noyabr 2017-ci il tarixli qərarına əsasən, 2018-ci ilin yanvar ayının 1-dən etibarən ölkəyə gətirilən bərpa edilmiş şinlərə (işlənmiş təkər) yeni gömrük rüsumları tətbiq edilib.
Dövlət Gömrük Komitəsinin Mətbuat Xidmətindən Oxu.Az-a verilən məlumata görə, gömrük rüsumlarının dəyişdirilməsi barədə qərarın verilmə tarixi ilə qüvvəyə minəcəyi tarix arasındakı müddət kifayət qədər olub və bu barədə ictimaiyyətə ətraflı məlumat verilib.
“Lakin bu sahədə fəaliyyət göstərən, bərpa edilmiş şinləri xaricdən gətirərək ölkə daxilində onların satışını həyata keçirən bir qrup şəxs bir sıra dövlət qurumlarının, o cümlədən Dövlət Gömrük Komitəsinin inzibati binasının qarşısına toplanaraq qanunvericilikdə edilən dəyişikliklə razılaşmadıqlarını, təkidlə idxal gömrük rüsumlarının əvvəlki qaydada hesablanmasını tələb ediblər”, - deyə məlumatda vurğulanıb.
Qeyd edək ki, Dövlət Gömrük Komitəsinin səlahiyyətli nümayəndələri, şəxsən DGK sədri, gömrük xidməti general-polkovniki Aydın Əliyev, DGK sədrinin birinci müavini,  gömrük xidməti general-leytenantı Səfər Mehdiyev və digər məsul vəzifəli şəxslər yeni qərarla razılaşmayan sahibkarlarla dəfələrlə görüşüb, onlara qanunvericiliyin tələbləri barədə müvafiq izahatlar verilib.
“Dövlət Gömrük Komitəsi bir daha bildirir ki, idxal edilən bərpa edilmiş şinlərə tətbiq olunan gömrük rüsumu mövcud normativ-hüquqi aktlara əsasən yeni qaydalarla hesablanır”, - deyə məlumatda qeyd olunub.
E.Ə.
www.oxu.az
"
"Pensiyalar nə zaman veriləcək? Pensiyaların maliyyələşdirilməsindəki gecikmə təqaüdçülərin “pulumuz, bəlkə, bu gün hesablara köçürüldü” ümidi ilə bankomatların qarşısına toplaşmasına səbəb olub. 
Oxu.Az-ın Dövlət Sosial Müdafiə Fondunun rayon şöbələrindən aldığı məlumata görə, pensiyaların nə zaman hesablara köçürüləcəyi dəqiq bəlli deyil.
Gecikmə yeni təqvim ilinin ilk ayı, həmçinin bayramla əlaqədar ayın ilk günlərinin qeyri-iş günləri olması ilə əsaslandırılır. Bildirilir ki, pensiyaların plastik kart hesablarına çatdırılması müvafiq əlavə texniki prosedurlar tələb edir. 
Qeyd edək ki, ötən ilin son ayında pensiyaların maliyyələşdıriməsi dekabrın 13-nə təsadüf etmişdi. Hansı ki, əvvəlki aylarda təqaüdçülər vəsaitlərini hər ayın 11-i alırdılar. 
Xatırladaq ki, 2013-cü ildən Azərbaycanda pensiyaların ölkə üzrə maliyyələşdirilməsi qrafiki bir qədər də irəli çəkilib. Uzun müddətdir pensiyaların maliyyələşməsi hər ayın 13-dək Bakı şəhərində, 20-dək isə regionlarda başa çatırdı. Xəzinədarlıq orqanları tərəfindən pensiyaların vətəndaşların şəxsi hesablarına köçürülməsi Naxçıvan Muxtar Respublikası üzrə hər ayın 11-dək, Bakı şəhərinin rayonları üzrə hər ayın 13-dək, əhalisi məcburi köçkün olan rayonlar üzrə hər ayın 16-dək, respublika tabeli şəhərlər üzrə hər ayın 18-dək, digər rayonlar üzrə hər ayın 24-dək, hərbi qulluqçular və xüsusi rütbəli şəxs kateqoriyasından olan pensiyaçılar üzrə hər ayın 29-dək yekunlaşdırılacağı barədə məlumat verilmişdi.
L.Ə.
www.oxu.az
"
"Yeni agentlik təhvil-təslim prosesinə başladı Energetika Nazirliyinin tabeliyində publik hüquqi şəxs statuslu Enerji Məsələlərini Tənzimləmə Agentliyinin təşkili və Dövlət Enerji Nəzarəti İdarəsi və Dövlət Qaz Nəzarəti İdarəsi, habelə onların yerli bölmələrinin ləğvi ilə əlaqədar Energetika Nazirliyində Təhvil-təslim komissiyası yaradılıb.
Nazirlikdən Oxu.Az-a verilən məlumata görə, “Azərbaycan Respublikası Energetika Nazirliyinin tabeliyində Enerji Məsələlərini Tənzimləmə Agentliyinin yaradılması haqqında” ölkə prezidentinin 22 dekabr 2017-ci il tarixli fərmanının müvafiq bəndinə uyğun olaraq, Agentlik Vergilər Nazirliyində dövlət qeydiyyatından keçirilib və ləğvetmə prosesinə başlanıb.
Fərman əsasında qəbul edilmiş Nazirlər Kabinetinin 2017-ci il 27 dekabr tarixli sərəncamının icrasını təmin etmək məqsədilə Energetika Nazirliyinin 1 yanvar 2018-ci il tarixli əmri ilə yaradılmış Təhvil-təslim Komissiyasına İdarələrin istifadəsində olan əmlakın Agentliyin balansına verilməsini təmin etmək, qiymətləndirmə prosesində iştirak, inventarlaşdırma aparmaq, Agentliyin nizamnamə fondunun dəqiqləşdirilməsi ilə bağlı təkliflər hazırlamaq və bu prosesdən irəli gələn digər tədbirləri həyata keçirmək tapşırılıb.
Qeyd edək ki, Agentliyin strukturu və işçilərin say həddi təsdiq olunana qədər ləğv edilmiş idarələrin əməkdaşlarının öz funksiyalarını qanunvericiliyə və vəzifə təlimatlarına uyğun olaraq yerinə yetirmələri nəzərdə tutulub.
L.Ə.
www.oxu.az
"
"“Dəmirbank” əmanətçilərinə kompensasiyaların veriləcəyi ünvanlar“Dəmirbank” ASC-nin qorunan əmanətçilərinə kompensasiyaların veriləcəyi ünvanlar açıqlanıb.
Əmanətlərin Sığortalanması Fondundan (ADİF) Oxu.Az-a verilən məlumata görə, “Dəmirbank”ın qorunan əmanətçilərinə kompensasiyalar 26 ünvanda veriləcək.
Ərizə formalarını qorunan əmanətçilər fevralın 1-dən etibarən Fondun Bakı şəhəri, Bülbül prospekti, 40 və Bakı şəhəri, Babək prospekti, 16, ünvanında yerləşən ofislərindən, aşağıda qeyd edilən “KapitalBank”ın filiallarından və ya ƏSF-nin www.adif.az internet-saytından əldə edə bilər.
Aşağıdakı cədvələ uyğun olaraq qorunan əmanətçilər ləğv prosesində olan “DəmirBank” ASC-də əmanəti olduğu filialın qarşısında qeyd edilən “KapitalBank” ASC-nin filialına fevral 1-dən müraciət edərək, şəxsiyyətini təsdiq edən sənəd, əmanət müqaviləsi və doldurulmuş ərizələri əsasında kompensasiyalarını ala bilərlər.



Maliyyə Bazarlarına Nəzarət Palatasının (Palata) Direktorlar Şurasının 22 dekabr 2017-cı il tarixli, 49/1 saylı qərarı ilə “DəmirBank” ASC-yə bank fəaliyyəti üçün verilmiş lisenziya 23 dekabr 2017-ci il tarixindən ləğv edilib. ADİF Palatanın Direktorlar Şurası tərəfindən təqdim olunmuş 25 dekabr 2017-cı il tarixli məktuba istinadən bildirir ki, “DəmirBank” ASC-də sığorta hadisəsi 22 dekabr 2017-ci ildə baş verib.
Əmanətlərin Sığortalanması Fondunun Himayəçilik Şurasının 28 dekabr 2017-ci il tarixli iclasının qərarına əsasən “DəmirBank” ASC-də qorunan əmanətlərin kompensasiyaların verilməsi üçün agent-bank qismində “KapitalBank” ASC seçilib.
L.Ə.
www.oxu.az
"
"Onlayn ticarətin birincisi seçildiKimin ağlına gələrdi ki, 23 il əvvəl internet vasitəsilə satılan ilk məhsul məhz kitab olacaq. Kitabla başlayan, adət etmədiyimiz alış-veriş ənənəsinə ağlınıza gələn və gəlməyən milyonlarla məhsul, alıcı və satıcı qoşulacaq.
Bu gün nəhəng okeana bənzəyən onlayn alış-veriş məkanları işimizi bir xeyli asanlaşdırıb. Məsələn, mağazalar evimizin içinə yol tapır, seçdiyimiz məhsullar ayağımıza qədər gəlir, alış-veriş zamanı pulumuzun təhlükəsizliyi qorunur, ən əsası, vaxtımızan qənaət edirik. Necə deyərlər, nə vaxtımız əbəs yerə xərclənir, nə də səbrimiz!
İndi isə təsəvvür edin ki, Bakıda yerləşən yüzlərlə mağaza əlinizin altındadır. Gördüyünüz iri ticarət mərkəzləri, bir-bir gəzib baxmağa ərindiyiniz yüzlərlə butik, çeşid-çeşid məhsullar bir toxunuşla kompüterin ekranında görünür. Məhz Azərbaycanın ilk onlayn ticarət mərkəzi – shop.az,  mağazalarda nə var, nə yox, sizə xəbər verir!
Shop.az qısa müddətdir ki, fəaliyyət göstərməsinə baxmayaraq, 25.000 məhsul ilə 135 mağazanı sayta qoşub, hələ bu azmış kimi Milli İnternet Mükafatı – Millinet-də Elektron Ticarət nominasiyası üzrə qalib olub. Çünki shop.az komandası öz işini çox yaxşı bilir.

Yüzlərlə mağazanı bir ünvanda toplayan ilk yerli onlayn ticarət mərkəzi shop.az-ın direktoru Ramiz Əlili işin “mətbəx”indən danışır:
Bakı elə də böyük şəhər deyil. Amma şəhərin bir nöqtəsində yerləşən mağazadan digərinə getmək xeyli vaxt aparır. Shop.az-ın da əsas məqsədi budur - Bakının ayrı-ayrı yerlərinə səpələnmiş mağazaları bir ünvanda toplamaq, təbii ki, nəticədə alıcıların vaxtına qənaət etmək. Yəni shop.az bir növ iri ticarət mərkəzlərində gördüyünüz mağazaların onlayn vitrinidir. Alıcılar saytımıza daxil olurlar, mağazalarda nə var, nə yox, bizdən öyrənirlər. Beləcə, shop.az ilə həm vaxtlarına və həm də enerjilərinə qənaət edirlər.

– Bazara bir addım öndə daxil olmaq üçün shop.az işini necə qurub?
– Düzünə qalsa, bazar boşdur və hazırda rəqibimiz yoxdur. Boş bazara daxil olmaq həm əlverişlidir, həm də asandır. Ən azı, enerjimizi rəqabətə deyil, məhz işimizə yönəldirik. Amma qarşılaşdığımız çətinliklər də az deyil. Məsələn, insanlar onlayn ticarət mərkəzi anlayışına hələlik öyrəşməyiblər. Onları ideya ilə tanış etmək, alıcıları bu fikrə yönəltmək, onun üstünlüklərini göstərmək lazımdır.
Məsələn, əgər mağazaya getmisinizsə, bu, o demək deyil ki, siz orada olan bütün malları görmüsünüz. Mağazalarda o qədər mal var və sayı o qədər çoxdur ki seçim etmək elə də asan deyil. Müasir texnologiyaların köməyilə insanlar artıq öz həyatlarını asanlaşdırır. Eləcə də, ticarətdə. Bizim əməyimizin sayəsində indi azərbaycanlı alıcılar uyğun zamanda, uyğun məkanda, rahat şəkildə onlara lazım olan mallara baxa, müxtəlif parametrlərə görə  sinifləndirə bilər: qiymətinə, ölçüsünə, rənginə və malın müxtəlif xüsusiyyətlərinə görə.

– “Onlayn ticarət mərkəzi” və “internet mağaza” – alıcılar bunları bir-birindən necə fərqləndirə bilərlər?
– Bu məsələyə aydınlıq gətirim. Shop.az mağaza deyil və məhsul satışı ilə məşğul olmur. Shop.az mağazalarda satılan məhsulları bir yerə toplayır, yüzlərlə mağazalarda keçirilən kampaniyalar və endirimlər barədə məlumatı alıcıların rahatlığı üçün vahid ünvanda – Shop.az-da yerləşdirir. Bizim saytda təqdim olunan qiymətlər internet mağazanın qiyməti yox, məhz fiziki mağazaların qiymətləridir, çünki bizim sayt yalnız platforma rolunu daşıyır və heç bir mağazanın qiymət siyasətinə qarışmır.
– Sirr deyil ki, istənilən ticarət mərkəzinə daxil olanda gözümüz qırmızı tabloda iri hərflərlə yazılan “ENDİRİM” sözünü axtarır. Endirimlərdən söz düşmüşkən, deyəsən, shop.az saytında da belə bir bölmə var.
– Bu gün Azərbaycanda mağazalarda məhsullara olan endirimləri bir ünvanda toplayan platforma yoxdur. Üstəlik, çox zaman mağazalardakı endirimlərə aldanırıq. Məsələn, mağazanın vitrinində iri, bəzəkli rəqəmlərlə “70% endirim” yazılır. Birincisi, mağazaya daxil olanda, endirimli məhsulu çox çətinliklə tapırıq. İkincisi, mağazada cəmi 5-6 məhsul endirimə qoyulur.  Beləcə, alıcı düşünür ki, əbəs yerə vaxt sərf edib, bu qədər yolu gəlib.
Qeyd edim ki, endirim bölməsində mağazalardan aldığımız məlumatları yerləşdiririk. Nəticədə, alıcılar aldanmır və hansı mağazada hansı məhsulun endirimdə olması barədə dəqiq məlumat alır. Bu arada, alıcılarımızın nəzərinə çatdırım ki, hazırda shop.az-da 15-dən çox mağazanın təqdim etdiyi 1700 məhsul endirimdədir.
P.S. Söhbət əsnasında məlum oldu ki, shop.az-da həm də bloq bölməsi var. Bu bölmə əsasən alıcıların maraqlarından çıxış edir. Necə? Deyək ki, siz telefon almaq istəyirsiniz. Amma hansı telefonun işinizə yarayacağını bilmirsiniz. Özünüzü çətinə salmayın, shop.az-da bloq bölməsi işinizi də, seçiminizi də asanlaşdıracaq. Çünki bloqun məqsədi məhz siz alıcılara satılan məhsullar haqqında ətraflı məlumat verməkdir. Məhsul haqqında nə qədər məlumatınız çox olsa, alış-veriş zamanı bir o qədər rahat seçim edəcəksiniz. Deməli, shop.az nəinki vaxtınıza qənaət edir, həm də seçiminizi asanlaşdırır.

Alan razı, bəs satan?
Shop.az alıcıların maraqlarını düşündüyü qədər ayrı-ayrı mağaza sahiblərinin biznesinin düzgün istiqamətləndirilməsi üçün də çalışır. Məsələn, vaxta qənaət alıcılar üçün hesablanıbsa, məhsulun effektiv təqdimatı satıcılar üçün nəzərdə tutulub. Bir sözlə, shop.az şirkətləri sayt qurmaq üçün ayrılan xərclərdən, kontent yığmaq üçün sərf olunan zamandan, alıcı cəlb etmək üçün aylarla hazırlanan reklamlardan xilas edir.
Bu iki istiqamət şirkətin loqosunda da öz əksini tapıb. Belə ki, loqoya baxanda bir qrup insan məhsulun etiketini, digər qrup insan isə alış-veriş səbətini görür. Deməli, şirkətin loqosu iki fərqli, eyni zamanda iki düzgün yanaşmanı özündə əks etdirir. Alıcıları da razı salır, mağazaları da.

– Altı ay elə də uzun müddət deyil. Bununla belə, illərdir bazarda olan rəqiblərinizi geridə qoyub, Milli İnternet Mükafatını qazanmağı bacarmısınız. Uğura gedən yol haradan keçdi?
– Təbii ki, öz işini bilən komandamızdan. Shop.az saytı üç dildə fəaliyyət göstərir. Onlayn ticarət mərkəzi üçün bu, on minlərlə kontent, dayanmadan çalışmaq, axtarış, zəhmət deməkdir. Baxın, əksər alış-veriş saytları beş il əvvəl hansı dizaynla işə başlayıbsa, bu gün də o formada işlərini davam etdirir. Bu isə düzgün deyil. Shop.az komandası saytın dizaynını, onun bölmələrini daim yeniləyir və yenilikdən qorxmur. Çünki alıcılarımızın tələbləri artır. Bizim üçün də əsas budur – alıcıların shop.az-dan istifadəsini maksimum rahat və asan etmək, eyni zamanda, alıcılarımızın tələblərinə uyğun təkliflər irəli sürmək.
– Sonda onlayn ticarətlə məşğul olmaq istəyənlər üçün üç açar məsələhətinizi bölüşməyinizi istəsək...
– Birincisi, onlayn ticarətin gələcəyi var. Elektron ticarət sahəsində Azərbaycan bir sıra ölkədən geri qalsa da, bazarın adaptasiyası sürətlidir. İkincisi, mağazalar vaxtını, enerjisini səhv istiqamətə yönəltməsinlər, yəni onlayn marketinqin incəliklərini öyrənmək, bunun üçün inanılmaz resurslar sərf etmək ticarətdən kənar fəaliyyətdir. Bu, tam başqa bir biznesdir. Bu məqsəd üçün bizim təklif etdiyimiz alətdən lazımınca istifadə edərək rəqiblərini geridə qoymaq və bütün enerjilərini məhz öz bizneslərinə yönəltməlidir. Shop.az mağazaların istəyini nəzərə alaraq platforma yaradıb. Üçüncüsü, dəyərli alıcılarımız, mağazalarda nə var, nə yox, shop.az-dan öyrənin. Çünki axtardığınız endirimlər, kampaniyalar, mağazalardakı məhsullar haqda düzgün və dolğun informasiya məhz shop.az-dadır.
www.oxu.az
"
"Büdcədənkənar dövlət fondları ilə bağlı – DƏYİŞİKLİKBaş nazir Artur Rəsizadə 2004-cü il 12 iyul tarixli, 93 nömrəli qərarı ilə təsdiq edilmiş “Dövlət büdcəsinin, büdcədənkənar dövlət fondları büdcələrinin tərtibi, icrası və icrasına nəzarət üzrə əməliyyatların əlaqələndirilməsinə dair Tədbirlər Planı”nda dəyişikliklər edib. 
Oxu.Az Nazirlər Kabinetinə istinadən xəbər verir ki, “İşsizlikdən sığorta haqqında” Azərbaycan Respublikasının 2017-ci il 30 iyun tarixli, 765-VQ nömrəli Qanununun tətbiqi barədə” Azərbaycan Respublikası prezidentinin 2017-ci il 5 avqust tarixli, 1569 nömrəli Fərmanının 1.1.3-cü yarımbəndinin icrasını təmin etmək məqsədi ilə Azərbaycan Respublikasının Nazirlər Kabineti I bölmənin adında “Fondu büdcəsinin” sözləri “Fondunun və işsizlikdən sığorta fondunun büdcələrinin” sözləri ilə əvəz edilməsini qərara alır.
Azərbaycan Respublikasının Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun və işsizlikdən sığorta fondunun  büdcələrinin icrası üzrə mədaxil və məxaric əməliyyatları tam şəkildə qanunvericiliklə müəyyən edilmiş qaydalara uyğun olaraq dövlət xəzinədarlığı vasitəsilə icra edilir. Əldə edilən bütün gəlirlər tam həcmdə və vaxtında vahid xəzinə hesabına köçürülür. İlin sonuna xəzinə hesablarının qalıqları Azərbaycan Respublikasının Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun və  işsizlikdən sığorta fondunun  büdcələrinin növbəti ilin aidiyyəti büdcə xərclərinin ödənilməsinə yönəldilir”.
“Fondunun və onun şəhər, rayon şöbələrinin xüsusi kodlu” sözləri “Fondunun və işsizlikdən sığorta fondunun xəzinə” sözləri ilə əvəz edilsin və həmin bəndə ismin müvafiq hallarında “rayon şöbələri” sözlərindən sonra “ismin müvafiq hallarında “Dövlət Məşğulluq Xidmətinin yerli şöbələri” sözləri əlavə edilsin.
L.Ə.
www.oxu.az
"
"Azərbaycan nefti 72 dollar oldu Azərbaycan neftinin qiyməti 72 dollara yaxınlaşır.
Oxu.Az xəbər verir ki, səhər saatlarına “AzeriLight” markalı neftin 1 barelinin dəyəri 0,59 dollar və ya 0,83% artaraq 71,84 dollar təşkil edib.
L.Ə.
www.oxu.az
"
"Manatın valyutalara nisbətdə məzənnəsi – RƏSMİAzərbaycan Mərkəzi Bankı 12 yanvar tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2.0492 manatdır.



L.Ə.
www.oxu.az
"
"“DəmirBank”ın kreditorlarına növbəti – MÜRACİƏTƏmanətlərin Sığortalanması Fondu yenidən ləğv prosesində olan “DəmirBank” ASC-nin kreditorlarına müraciət edib.
Fonddan Oxu.Az-a verilən məlumata görə, “Banklar haqqında” Qanunun tələbləri nəzərə alınmaqla, müflis banka qarşı tələblər bankın müflis elan olunmasına dair məhkəmə qərarının kütləvi informasiya vasitələrində ilk dəfə dərc edildiyi gündən 60 təqvim günü ərzində ləğvedici tərəfindən yazılı şəkildə qeydə  alınmalıdır.
Tələblərin qeydə alınması üçün kreditorlar öz tələblərinin hüquqi əsasını sübut edən sənədləri və aşağıdakı məlumatları təqdim etməlidirlər:
- kreditorun adı və ünvanı;
- tələbin əsas məbləğinə daxil edilən faizlərin və digər haqların məbləğləri;
- tələbin təminatı olan girov (ipoteka) və ya qarantiya barəsində məlumat.
“Kreditorlardan xahiş olunur ki, birinci elanın dərc edildiyi gündən (“Xalq Qəzeti”nin 5 yanvar 2018-ci il buraxılışı) 60 (altmış) gün ərzində “DəmirBank” ASC-nin ləğvedicisi təyin edilən Əmanətlərin Sığortalanması Fonduna, Bakı şəhəri, Qarabağ küçəsi, 31, ləğv prosesində olan “DəmirBank” ASC-nin “Əməliyyat idarəsi” filialına müraciət etsinlər”, - deyə məlumatda vurğulanıb.
Qeyd edək ki, Bakı Apellyasiya Məhkəməsi tərəfindən “DəmirBank” ASC-nin müflis elan edilməsi və barəsində iflas proseduruna başlanılması haqqında 27 dekabr 2017-ci il tarixli qərar qəbul edilib. Eyni qərarla “DəmirBank” ASC-yə Əmanətlərin Sığortalanması Fondu 27 dekabr 2017-ci il tarixindən ləğvedici təyin edilib.
E.Ə.
www.oxu.az
"
"“Brent” nefti son 3 ildə ilk dəfə 70 dolları keçdi“Brent” markalı Şimal dəniz neft qatışığının qiyməti 2014-cü ilin dekabr ayından bu yana ilk dəfə olaraq 70 dollara çatıb.
Oxu.Az xəbər verir ki, Londonun “ICE Futures” birjasında “Brent”in mart fyuçerslərinin qiyməti Bakı vaxtı ilə saat 20:26-ya olan vəziyyətə görə, 83 sent artaraq bir barel üçün 70,03 dollara çatıb.
Bununla yanaşı, Nyu-Yorkun NYMEX birjasında WTI markalı yüngül neftin fevral fyuçerslərinin qiyməti yuxarıda göstərilən vaxta qədər 1,02 dollar artaraq bir barel üçün 64,59 dollar təşkil edib.
Qiymət artımı ABŞ-da neft ehtiyatlarının stabil azalması ilə bağlı nikbinlik, həmçinin ötən həftənin yekunu üzrə Birləşmiş Ştatlarda neft hasilatının gözlənilmədən aşağı düşməsi barədə məlumatlarla izah edilir.
A.M.
www.oxu.az
"
"“Moodys” ilk dəfə “Petkim”ə “B1” reytinq verib“Moody's” beynəlxalq reytinq agentliyi ilk dəfə olaraq “Petkim Petrokimya Holding A.Ş.”nin korporativ reytinqini və mümkün defolt reytinqini “B1” səviyyəsində təyin edib.
Oxu.Az APA-ya istinadən xəbər verir ki, agentliyin yaydığı məlumata istinadən xəbər verir ki, reytinq üzrə proqnoz stabildir.
“Şirkətin B1 reytinqi  onun Türkiyədə dayanıqlı bazar mövqeyini və likvidliyin zəif olmasına baxmayaraq yüksək kredit göstəricilərini tarazlaşdırır”, - deyə agentliyin vitse-prezidenti, baş analitik Rehan Əkbər qeyd edib.
A.M.
www.oxu.az
"
"Azərbaycan ixracatçılarına beynəlxalq sertifikatlarla bağlı dəstək göstəriləcəkİqtisadiyyat Nazirliyinin dəstəyi ilə yerli şirkətlərin ixracla bağlı xarici ölkələrdə yalnız beynəlxalq sertifikat almasına dəstək veriləcək.
Oxu.Az xəbər verir ki, Azərbaycan prezidenti İlham Əliyev bununla bağlı “Xarici ölkələrə ixrac missiyalarının təşkilinə, xarici bazarların araşdırılması və marketinq fəaliyyətinə, “Made in Azerbaijan” brendinin xarici bazarlarda təşviqinə, yerli şirkətlərin ixracla bağlı xarici ölkələrdə sertifikat və patent almasına, ixracla əlaqəli tədqiqat-inkişaf proqram və layihələrinə çəkilən xərclərin dövlət büdcəsi hesabına ödənilən hissəsinin müəyyənləşdirilməsi və ödənilmə mexanizminin tənzimlənməsi Qaydası”nın təsdiq edilməsi haqqında” Azərbaycan Respublikası Prezidentinin 2016-cı il 5 oktyabr tarixli 1063 nömrəli Fərmanında dəyişikliklər edilməsi barədə” fərman verib.
Qüvvədə olan qaydaya əsasən indiyə qədər ixracatçıların xarici ölkələrdə məhsula sertifikat və patent almasına, habelə əmtəə nişanlarının qeydiyyatına görə onlara ödənilən dəstək məbləği qeyd olunan işlərlə bağlı çəkilən xərclərin 50 faizini (5 min manatdan artıq olmamaqla) təşkil edib. Dəyişikliyə əsasən isə Qaydaya “Beynəlxalq sertifikatın alınmasına dəstək” fəsil əlavə edilib. Beləliklə, beynəlxalq sertifikatın alınmasına dəstək tədbirini müvafiq beynəlxalq sertifikatla əhatə olunan məhsulun (məhsulların) ixracatçılarının sifarişi əsasında və “Dövlət satınalmaları haqqında” qanuna uyğun olaraq nazirliyin seçdiyi ixtisaslaşmış hüquqi və ya fiziki şəxslər həyata keçirəcəklər.
Hər il fevralın 1-dək beynəlxalq sertifikatın alınmasına dəstəklə bağlı ixracatçılardan sifarişlərin qəbuluna dair elan veriləcək və müraciət edilməsi üçün ən azı 60 günlük müddət müəyyən olunacaq. Həmin dəstək tədbirindən bir ixracatçı eyni təqvim ili ərzində yalnız bir beynəlxalq sertifikatın alınması üçün faydalana bilər. Dəstək tədbiri çərçivəsində alınmasına dəstək verilən beynəlxalq sertifikatların siyahısını İqtisadiyyat Nazirliyi müəyyən edəcək və özünün rəsmi internet saytında yerləşdirəcək.
Hər bir ixracatçı üçün beynəlxalq sertifikatın alınmasına görə ödənilən dəstək məbləği çəkilən xərclərin 50 faizini (60 min manatdan artıq olmamaqla) təşkil edir. Dəstək tədbiri çərçivəsində beynəlxalq sertifikat əldə etmiş ixracatçı sertifikatla əhatə olunan məhsulu (məhsulları) sertifikatı əldə etdiyi tarixdən etibarən ixrac etməli və bu barədə məlumatları və sənədləri (Azərbaycan Respublikasından ixrac və digər dövlətə idxal gömrük bəyannamələrinin surətlərini) müvafiq ixrac əməliyyatlarının aparıldığı tarixdən etibarən 30 (otuz) gündən gec olmayaraq nazirliyə təqdim etməlidir.
İxracatçı beynəlxalq sertifikatla əhatə olunan məhsulun (məhsulların) ixracına dair məlumatları və sənədləri nazirliyə təqdim etmədikdə və ya sertifikatın əldə olunduğu tarixdən 1 il ərzində sertifikatla əhatə olunan məhsulun (məhsulların) ixracını həyata keçirmədikdə, həmin sertifikatın əldə edilməsinə görə ödənilmiş dəstək məbləğini geri qaytarmalıdır.
A.M.
www.oxu.az
"
" Bakı Fond Birjasının dövriyyəsi 2,5 dəfəyə qədər artıb 2017-ci ildə Bakı Fond Birjasında (BFB) bütün maliyyə alətləri üzrə bağlanmış əqdlərin ümumi dəyəri 13,619 mlrd. manat təşkill edib.
Oxu.Az BFB-yə istinadən xəbər verir ki, bu, 2016-cı illə müqayisədə 2,4 dəfə çoxdur.
Göstərilən müddətdə bağlanmış əqdlərin sayı isə 79,2% artaraq 87 334-ə çatıb.
BFB-nin dövriyyəsinin 43,6%-i, yaxud 5,933 mlrd. manatı törəmə maliyyə alətlərinin payına düşüb. 
L.Ə.
www.oxu.az 
"
"“Banklar haqqında” qanuna dəyişikliklər qüvvəyə minibAzərbaycan prezidenti İlham Əliyev “Banklar haqqında” qanunda dəyişikliklər edilməsi barədə qanun imzalayıb.
Oxu.Az xəbər verir ki, qanunun 57-11.6-cı maddəsində aşağıdakı dəyişikliklər edilib:
1.1. üçüncü cümlədən “ümumilikdə 90 gün müddətinədək” sözləri çıxarılıb;
1.2. aşağıdakı məzmunda dördüncü və beşinci cümlələr əlavə edilib: “Hər bir müraciət üzrə verilən uzadılma 180 gün müddətindən artıq ola bilməz. Bu cür uzadılmaların sayına məhdudiyyət qoyulmur”.
Keçid müddəasında (Maddə 2) isə qeyd olunur ki, bu qanunun 1-ci maddəsi bu qanun qüvvəyə mindiyi tarixədək başlanılmış restrukturizasiya proseslərinə də şamil olunur.
L.Ə.
www.oxu.az 
 
"
"Dolların sabaha olan məzənnəsi Manatın yanvarın 12-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 12.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"“Azəriqaz”dan sayğaclarla bağlı açıqlama - VİDEOÖtən ilin dekabr ayında “Azəriqaz” İstehsalat Birliyi 2017-ci ildə verilən 1700 kubmetr limitinin dekabr ayının sonundan sıfırlanacağı və yanvar ayından bu il üçün yeni limitin hesablanmasına başlanılacağı barədə məlumat vermişdi. Lakin bəzi “Smart İTRON” elektron qaz sayğaclarından istifadə edən abonentlər yanvar ayında ödəniş etdikdə qazın tarifinin 20 qəpikdən hesablandığını, mexaniki sayğaclardan istifadə edən abonentlər isə ötən ilin dekabr ayının qaz sərfini bu ilin yanvarında qeydə alındığını iddia ediblər.
Oxu.Az-ın Report-a istinadən xəbərinə görə, “Azəriqaz”ın İctimaiyyətlə əlaqələr şöbəsinin rəhbəri İbrahim Kərbəlayev bu məsələlərə aydınlıq gətirib.
O bildirib ki, verilmiş limiti keçən bəzi “Smart İTRON” qaz sayğacının istifadəçiləri 2018-ci ilin əvvəlində sayğaca ödəniş etdiklərini, lakin 20 qəpik tarifi ilə hesablandığını bildirərək, quruma müraciət ediblər. Onun sözlərinə görə, belə məlumatlar daxil olanda qurumun əməkdaşları baza məlumatlarına baxaraq aydınlaşdırıb ki, həmin abonentlər ötən ilin dekabr ayında smart kartına pul yükləyib, lakin kartı 2018-ci ilin ilk günlərində sayğaca daxil edəndə bu proses baş verib:
“Məlumat verilmişdi ki, “Smart İTRON” məişət sayğaclarından istifadə edən abonentlər üçün 2018-ci ilin yanvar ayının 1-dən etibarən smart karta edilən ilk ödəniş tarixindən yeni il üçün limitin verilməsinə başlanılacaq”.
Mexaniki qaz sayğacları ilə bağlı isə “Azəriqaz” rəsmisi qeyd edib ki, 2017-ci ilin dekabr ayından etibarən bu sayğacların üzərində göstəricilərin oxunması və bildirişlərin istehlakçılara paylanması üçün işlərə başlanılıb:
“Limit günlük, həftəlik, aylıq deyil, illik verilir. Ona görə də dekabr ayının sonu və yanvar ayının ilk günləri bayram və istirahət günlərinə təsadüf etdiyindən bu proses yanvar ayının ilk həftəsində tamamlanıb”.
Qurumun rəsmisi qeyd edib ki, mexaniki qaz sayğacının göstəricisi ilə abonentlərə təqdim olunan bildiriş arasında qaz sərfiyyatı ilə bağlı göstərilən rəqəmdə hər hansı mübahisəli məsələ olarsa, yaxud da fərq yaranarsa, abonentlər bununla bağlı yaşadıqları rayon üzrə yerli qaz xidmət sahəsinə, o cümlədən Regional Qaz İstismar İdarələrinə müraciət edə bilərlər. Müraciət dərhal araşdırılaraq məlumat verilir.

www.oxu.az
"
"Ərzaq məhsullarının qiyməti son üç ilin maksimumunda Dünya üzrə ərzağın qiyməti ucuzlaşıb. 
Oxu.Az xəbər verir ki, bu barədə BMT-nin Ərzaq və Kənd təsərrüfatı Təşkilatının (Food and Agriculture Organization - FAO) hesabatında qeyd edilir.
2017-ci ilin dekabr ayında əsas ərzaq məhsullarının qiymətlərində dəyişiklik baş verərək, noyabr ayı ilə müqayisədə 3,3 faiz azalıb. Nəticədə 16,8 bal təşkil edib. 
Bununla belə 2016-cı ilin müvafiq dövrü ilə müqayisədə ərzaq məhsullarının qiymət indeksi 8,2 faiz baha olub. Bu da 2014-cü ildən indiyə qədər ən yüksək göstəricidir. 
Süt məhsulları üzrə qiymət indeksi dekabr ayında 9,7 faiz, bitki yağı 5,6 faiz, qənd 4,1 faiz azalıb: “Buna baxmayaraq, 2016-cı il ilə müqayisədə süd məhsulları üzrə qiymət indeksi əvvəlki illə müqayisədə 31,5 faiz bahalaşıb. Bitki yağının qiyməti isə 2017-ci ildə illik bazada 3 dəfə yüksəlib”.
FAO-nun taxıl üzrə qiymət indeksi stabil qalıb. Qarğıdalı və düyünün dəyəri bahalaşıb. Belə ki, 2016-ci illə müqayisədə bu məhsulların dəyəri 3,2 faiz yüksək olub. Lakin 2011-ci ilin rekord göstəricisi ilə müqayisədə 37 faiz aşağı təşkil edib. 
L.Ə.
www.oxu.az
"
"“Azər Türk Bank” yeni kampaniyalara start verirDövlət bankı “Azər Türk Bank” 11 yanvar tarixindən etibarən yeni kampaniyaya başlayır.
Daim müştəri məmnuniyyətini fəaliyyətinin əsas qayəsi hesab edən “Azər Türk Bank” nəzərdə tutulmuş yeniliklərlə müştərilərini yeni ildə də sevindirəcək.
Bu sıradan olan ilk yenilik xarici ölkələrə səyahət etmək istəyənlər üçün nəzərdə tutulub.
Belə ki, səyahət etmək arzusunda olan şəxslər “Azər Türk Bank”a gəlib, istənilən valyutada kart hesabı açdıraraq, bu hesaba minimum 500 AZN/USD/EUR məbləğində  vəsait mədaxil etməklə, heç bir ödənişsiz MasterCard Gold kartına sahib ola biləcəklər. Eləcə də, 1 000, 10 000, 20 000 AZN/USD/EUR  həcmində vəsaiti öz kart hesabına yatıran müştərilərə, müvafiq olaraq, Mastercard Platinum, Visa İnfinite, Mastercard World Elite kartları bank tərəfindən hədiyyə ediləcək.
Xatırladırıq ki, “Azər Türk Bank”ın kart müştərisi olmaq üçün banka gəlmədən onlayn kart sifarişi də mümkündür. Bu zaman öncədən ödənişə ehtiyac yoxdur. Müştəri hazır kartı almaq üçün banka gəldiyi zaman ödənişi həyata keçirəcək.
22 ildir fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.
Bankın xidmət şəbəkəsi, məhsul və xidmətləri barədə daha ətraflı məlumatı www.azerturkbank.az saytından, Bankın sosial şəbəkələrdəki rəsmi korporativ səhifələrindən, yaxud (012) 945 nömrəli Məlumat Mərkəzindən əldə edə bilərsiniz.
www.oxu.az
"
"Energetika Nazirliyində struktur islahatlarıÖlkədə həyata keçirilən islahatlara uyğun olaraq, energetika sektorunda müasir tələblərə uyğun idarəetmə mexanizminin qurulması, bu sahədə fəaliyyətin səmərəlilik və çevikliyinin artırılması, eləcə də, Energetika Nazirliyi aparatının optimallaşdırılması məqsədilə qurumun yeni strukturu təsdiqlənib. 
Nazirlikdən Oxu.Az-a verilən məlumata görə, aparılan islahatlar çərçivəsində nazirliyin aparatında bir sıra yeni şöbə və sektorlar yaradılıb. Yeni yaradılmış struktur vahidlərindən biri  nazirliyin fəaliyyət istiqamətləri ilə bağlı olan neft-kimya şöbəsidir.
Bundan başqa, nazirlikdə iş prosesinin səmərəlilik və şəffaflığını təmin edəcək xidməti yoxlamalar və inzibati-təşkilati nəzarət sektorlarından ibarət daxili nəzarət şöbəsi, vətəndaşlarla fəal kommunikasiya məqsədilə Çağrı Mərkəzi, vətəndaşların qəbulu işinin təşkili sektorları formalaşdırılıb. Bununla yanaşı, bir sıra şöbələr birləşdirilib və yenidən təşkil olunub. Yeni strukturda ştat vahidlərinin sayı olduğu kimi saxlanıb.
“Aparılan dəyişikliklər Nazirliyin qarşısında duran vəzifələrin keyfiyyətlə və operativ şəkildə yerinə yetirilməsinə imkan yaradacaq”, - deyə məlumatda vurğulanıb. 
www.oxu.az
"
"Heydər Əliyev Beynəlxalq Aeroportundan yeni rekord Heydər Əliyev Beynəlxalq Aeroportu – Azərbaycan paytaxtının əsas hava qapıları – növbəti rekorda imza atıb. 2017-ci ildə 4,06 milyon sərnişinə xidmət göstərilib. Bu, 2016-cı ildəki göstərici ilə müqayisədə 23 faiz çoxdur.  
Oxu.Az-ın xəbərinə görə, 2017-ci ildə ümumilikdə 55 aviaşirkət müntəzəm və çarter reysləri yerinə yetirib. 
Heydər Əliyev Beynəlxalq Aeroportu səkkiz yeni aviadaşıyıcını – “Air Arabia”, “Wataniya Airways”, “ISR Air”, “Jazeera Airways”, “IrAero”, “Mahan Air”, “İkar” aviaşirkətini (“Pegasfly” brendi) və Azərbaycanın ilk loukosteri  “Buta Airways”i qarşılayıb.
Hesabat dövründə “Azərbaycan Hava Yolları” (AZAL) milli aviadaşıyıcısının payına 2,2 milyon sərnişin, “Buta Airways” loukosterinin payına isə 92 min sərnişin düşüb. Eyni zamanda, 114 min tranzit, 50 min sərnişin isə çarter reysləri üzrə qeydə alınıb.
Sərnişinlərin 85 faizi beynəlxalq reyslərin payına düşüb. Heydər Əliyev Beynəlxalq Aeroportunun beynəlxalq daşımalarının 46 faizi AZAL-ın və “Buta Airways”in, 54 faizi isə xarici aviadaşıyıcıların payına düşüb.
Ən məşhur beynəlxalq istiqamətlərin onluğuna - Moskva, İstanbul, Dubay, Kiyev, Tehran, Antalya, Tbilisi, Bağdad, Doha və Sankt-Peterburq daxil olub. 2,52 milyon sərnişin bu istiqamətlərə uçub.
Heydər Əliyev Beynəlxalq Aeroportunun yeni aerovağzal kompleksi (Terminal 1) 2014-cü ilin aprel ayında istifadəyə verilib. Onun ümumi sahəsi 65 min kvadratmetr təşkil edir.
Dünyada müxtəlif aviaşirkətlər və hava limanları tərəfindən göstərilən xidmətlərin keyfiyyətinin öyrənilməsi üzrə ixtisaslaşan Böyük Britaniyanın nüfuzlu konsaltinq şirkəti “Skytrax” tərəfindən Heydər Əliyev Beynəlxalq Aeroportu dörd ulduza layiq görülüb.
2017-ci ilin mart ayında Heydər Əliyev Beynəlxalq Aeroportu Rusiya və MDB ölkələrinin bütün hava limanları arasında göstərilən xidmət səviyyəsinə görə ən yaxşılar siyahısına başçılıq edərək Skytrax World Airport Awards mükafatına layiq görülüb.
www.oxu.az
"
"Gömrük Komitəsi və Vergilər Nazirliyi birləşir?Vergilər Nazirliyi və Dövlət Gömrük Komitəsi vahid bir qurumda birləşə bilər.
Oxu.Az xəbər verir ki, bu barədə “Turan”a mötəbər mənbələrdən məlumat verilib.
Məlumatlara görə, tezliklə Dövlət Gömrük Xidmətinin və Vergilər Nazirliyinin inteqrasiyası yolu ilə vahid fiskal orqan yaradılacaq. Bu da dövlətə həmin xidmət vasitəsilə tamamilə sabit gəlir əldə etməyə imkan verəcək. Bu manevrdə məqsəd təkrarlanmanı aradan qaldırmaq və idarəetmənin səmərəliliyini gücləndirən sinergetik effekt əldə etməkdir.
Bank sektoru üzrə mütəxəssis Əkrəm Həsənov və iqtisadçı Natiq Cəfərli yeni yanaşmanın bugünkü reallıqlara və ölkənin maliyyə sahəsinin inkişaf perspektivlərinə təsiri barədə fikirlərini “Turan”la bölüşüblər.
Ekspert Əkrəm Həsənov bildirib ki, vergi və gömrüyü birləşdirərək tək bir fiskal orqanının yaradılması qərarı özünü doğruldur:
“Dünyada belə yanaşma çərçivəsində uğurlu nümunələr çoxdur. Amma əks nəticələr də olub. Dünya praktikasında qurumların iri və əməliyyat baxımından yöndəmsiz, nöqsanlı səlahiyyət bölgüsü olan strukturlara inteqrasiyası təcrübəsi olub, bu zaman müxtəlif departamentlər onlara uyğun olmayan funksiyalar əldə edib. Ona görə də qərarların qəbulu çox vaxt əsassız olaraq uzun vaxt aparır, bəzən isə yenidən baxılmağı tələb edirdi. Birləşmənin müsbət nəticələri də olub: birgə vergi-gömrük yoxlamaları, qanunvericilik normalarının eyni cür anlaşılması, iki xidmət arasında tam informasiya mübadiləsinin yaradılması. Azərbaycanda kadrlar çox şeyi həll edir. Çünki hökumət strukturları vəzifəyə görə yaradılır, əksinə yox. Hesab edirəm ki, yeni fiskal orqana yeni təyin olunmuş vergilər naziri Mikayıl Cabbarov rəhbərlik edəcək. Onu ikinci rolda saxlamaq üçün təyin etməyiblər. Xaqani Abdullayevin nazirin yeni müşaviri təyin edilməsi təsadüfi deyil. O, ötən payız Mərkəzi Bankın sədr müavini vəzifəsindən gedib.
X.Abdullayev vəzifədən özü getdi. Bu, Azərbaycanda gözlənilməz hadisədir. Yeri gəlmişkən,o, iqtisadiyyatı başa düşən nadir makroiqtisadçılardan biri, iqtisadiyyatı Vergilər Nazirliyi üçün tələb olunandan daha geniş anlayan iqtisadçı analitikdir. X.Abdullayevin Mərkəzi Bankdan getməsi ilə hələ o zaman fiskal sahədə mümkün dəyişikliklər barədə spekulyasiyalar var idi, çünki M.Cabbarovun səlahiyyətləri təkcə bu qurumla məhdudlaşa bilməzdi. Bundan əlavə, gömrük və Vergilər Nazirliyinin birləşdirilməsinin zərurəti barədə bir neçə ildir danışılırdı. Aydın Əliyevə gəlincə, o, daha çox texniki bir fiqurdur, yəni gömrüyü, əslində, o, idarə etmir”.
İqtisadçı qeyd edib ki, bu iki qurumun inteqrasiyası obyektiv addımdır, çünki onların funksional mahiyyəti dövlətin gəlirləri, inzibatçılıq metodologiyası ayrı-ayrı fəaliyyət sahələrində üst-üstə düşür və onların ayrılması doğru deyil: 
“Məsələn, beynəlxalq əqdlərdə ƏDV-ni gömrük orqanları tutur, halbuki bu, vergidir, gömrük rüsumu deyil. İki təşkilat arasında sıx əməkdaşlıq var. Bütövlükdə, birləşmə biznes maraqları baxımından da vacibdir, çünki bu, bir pəncərə məsələsidir. Biznes iki maliyyə qurumunun təzyiqi altında inləyir. Əvvəllər bəyan edilməmiş məhsulların tədarükü ilə bağlı problemlər vardı. Əslində, gömrük qanunsuz idxala icazə verir, vergi qurumu isə etiraz edirdi. Bu, həmin strukturların ayrılmasının məqsədəuyğun olmadığına bir misaldır. Nəhayət, dövlət üçün iki qurumun saxlanılması çətindir, çünki bu, büdcə üçün əlavə bir yükdür.
Bütün sənaye cəhətdən inkişaf etmiş ölkələrdə maliyyə siyasəti profil qurum tərəfindən həyata keçirilir. Əlbəttə ki, burada fərqli bir yanaşma ola bilər. Dünya praktikasında vergi və gömrük xidmətləri funksiyaları Maliyyə Nazirliyində inteqrasiya olunur və ya bu strukturlar bir çox ölkələrdə ayrı-ayrı fəaliyyət göstərir. Amma vergi və gömrük siyasətini Maliyyə Nazirliyi həyata keçirir. İndiki halda xidmətlərin funksiyaları dövlət yığımları ilə məhdudlaşıb. Ölkəmizdə vahid dövlət maliyyə siyasəti orqanına ehtiyac var. Fiskal orqanlar bu profil quruma tabe ola və ya olmaya bilər. Amma maliyyə siyasəti ilə profil dövlət strukturu məşğul olmalıdır.
Bizdə bu məsələdə tam pərakəndəlik var. Sonda heç kəs həç nəyə görə məsuliyyət daşımır. Maliyyə Nazirliyi vergi, gömrük və bank sahələri üçün məsuliyyət daşımadığını bəyan edir. Fiskal orqanları birləşdirməklə iş bitmir, vergi və gömrük xidmətlərini Maliyyə Nazirliyinin tərkibinə daxil etmək lazımdır. Amma bu, gələcəyin işidir. Bu gün Maliyyə Nazirliyinin şəxsində maliyyə siyasətinə cavabdeh olan vahid fiskal struktura ehtiyac var. Kadr məsələlərinə gəlincə, vergi və gömrük sahəsində siyasət M.Cabbarova həvalə ediləcək. Ancaq bu, yanlışdır, çünki vergi və gömrük xidmətləri onların birbaşa vəzifələri - dövlət yığımları ilə məşğul olmalıdır. Xatırlatmaq lazımdır ki, hazırkı maliyyə naziri Samir Şərifov müstəqil və güclü bir fiqurdur. Ona görə fiskal və maliyyə qurumlarının birləşməsindən danışmaq hələ çox tezdir. Bu, gələcəkdə mümkündür.
İki qurumun birləşməsi ideyası yeni deyil, amma hesab edilirdi ki, keçmiş vergilər naziri üçün bu, çox olar. Yeni, yetərincə güclü bir fiqurun meydana çıxması yeni idarəetmə strukturunun yaradılması üçün zəmin yaradır”.
İqtisadçı-ekspert Natiq Cəfərli bildirdi ki, gömrük və vergi xidmətlərinin bir fiskal orqanda birləşməsi 2013-cü ildən Respublikaçı Alternativ Hərəkatının (REAL) proqramında öz əksini tapıb. Bu iki qurumun birləşməsi labüddür: 
“Dövlət Gömrük Komitəsinin timsalında ayrıca dövlət strukturunun olması məqsədəuyğun deyil. Vergi və gömrük xətləri üzrə büdcə gəlirləri bir rəhbərlik altında bir istiqamətə getməlidir. Ümumiyyətlə, belə bir arzu olsa deyilən yanaşma biznesin xeyrinə daha çevik vergi və gömrük siyasəti yürütməyə imkan verir.
İndi biznesin lehinə qərar qəbul edərkən nazirlik və qurumların maraqları toqquşur. Bu məsələ ölkə müstəqillik əldə qazanandan işgüzar dairələri narahat edir. Çünki gömrük və vergi xidməti sahibkarlığın inkişafına mane olur. Onların birləşdirilməsi idarəetmənin səmərəliliyinə kömək edəcək, çünki bəzi qeyri-hökumət, amma hökumət qurumları problemləri səmərəsiz həll edir. Vahid qurumun yaradılması bizneslə hökumət arasında dialoqa kömək edəcək”.
Onun sözlərinə görə, fiskal orqanların birləşməsinin digər müsbət tərəfi qənaətdir. Çünki ayrıca Gömrük Komitəsi dövlət büdcəsinə baha başa gəlir. İki qurumun birləşməsi gömrük orqanlarında ixtisarla nəticələnəcək və kadrların effektivliyi artacaq. Bu orqanları Maliyyə Nazirliyinin strukturunda birləşdirmək yaxşı olardı. Amma icra hakimiyyəti üzərində zəif nəzarətlə xarakterizə olunan mövcud hakimiyyət sistemində belə bir nazirliyin yaradılması biznes üçün problemlər yaradar. Səlahiyyətlilərin genişliyi nəticəsində onun sahibkarlığı əzəcək bir dövlət nəhənginə çevrilməsi riski var. Əgər perspektivdə hakimiyyət orqanları üzərində şəffaflıq və ictimai nəzarətə nail olunsa üç qurumun birləşməsi təbii bir addım olacaq.
Fazil Məmmədovun gedişi gözlənilən idi. Son vaxtlar işgüzar çevrələr tərəfindən Vergilər Nazirliyinin ünvanına çoxlu sual və iradlar müşahidə olunurdu. Son həlledici məqam isə Turan agentliyinin məhkəmə təqibi oldu. Bu vəzifəyə Mikayıl Cabbarovun təyin edilməsi də həmçinin məntiqli və gözlənilən idi, çünki keçmiş təhsil naziri iqtisadi bloka daha çox uyğun gəlir. Hələlik onun təyin edilməsi ilə hansısa köklü dəyişiklik olmayıb, çünki az vaxt keçib. Yaxşı olardı, nazirliyin yeni rəhbəri açıq şəkildə öz planları barədə danışsın. Təəssüf ki, bizim ölkədə ictimaiyyətlə hakimiyyət nümayəndələri arasında dialoq yoxdur. Dünya praktikasından fərqli olaraq bizdə belə mədəniyyət mövcud deyil.
Ümumilikdə isə vahid fiskal orqanın yaradılması ilə yanaşı, qanunvericilikdə islahatlar aparılmalıdır, çünki mövcud qanunvericilik absurddur.
Yeni anlaşılan, yığcam və həcmli Vergi Məcəlləsi lazımdır. Vergi siyasətinə yanlış münasibətdən əl çəkmək lazımdır.
Tərəflərin - biznes və dövlətin hüquq və öhdəliklərində aydınlıq tələb olunur.
Bir sözlə, aydın Vergi Məcəlləsi olmadan vergi islahatları mümkün deyil. Digər tərəfdən, gəlirlərin bəyan edilməsi ilə bağlı qərar işə düşməlidir.
Məmurlar və bütün işləyən əhali hər il vergi bəyannaməsi təqdim etməlidir. Bu, idarəetmənin şəffaflığını yüksəldəcək və büdcə daxilolmalarını artıracaq. Nəhayət, fiskal orqanlar cəza orqanı olmamalıdır. Biznes onlardan qorxmamalı, onlarla əməkdaşlıq etməlidir. Bütün bunlar vacib aspektlərdir və onlarsız real dəyişikliklər mümkün deyil.
L.Ə.
www.oxu.az 
"
"Azərbaycan Qaz İxrac edən Ölkələrinin Forumuna üzv ola bilər Azərbaycan, Qazaxıstan və İraq Qaz İxrac edən Ölkələrinin Forumunun tamhüquqlu üzvləri ola bilərlər. 
Oxu.Az xəbər verir ki, bu barədə forumun baş katibi Yuri Sentyurin “Nefteqazovaya vertikal” jurnalına müsahibəsində deyib:
“İraq, Qazaxıstan və Azərbaycanın GECF-in tamhüquqlu üzvü olması yaxşı imkanlar yaradır. Hazırda qurumda müşahidəçi üzv olan ölkələrlə danışıqlar aparılır”. 
Azərbaycan Qaz İxrac edən Ölkələrin Forumuna daxil olan dövlətlərin nazirlərinin 2015-ci ildə keçirilmiş 17-ci iclasında yekdilliklə təşkilata müşahidəçi qismində qəbul edilib. Forumun 12 əsas - Əlcəzair, Boliviya, Misir, Ekvatorial Qvineya, İran, Liviya, Nigeriya, Qətər, Rusiya, Trinidad və Tobaqo, Venesuela və BƏƏ və yeddi müşahidəçi - Azərbaycan, Qazaxıstan, Niderland, Norveç, İraq, Oman və Peru üzvü var.
L.Ə.
www.oxu.az
"
"Dolların məzənnəsi dəyişmədi – HƏRRAC Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"Bankın girovunda olan villa satışa çıxarıldı - QİYMƏTLƏRƏmanətlərin Sığortalanması Fondu Azərbaycan Respublikası Xammal və Əmtəə Birjası vasitəsilə ləğv prosesində olan bir sıra bankların balansında olan əmlakı satışa çıxarır.
Oxu.Az fonda istinadən xəbər verir ki, yanvarın 16-da ləğv prosesində olan QSC “Standard Bank” KB-nin balansında olan 1 (bir) ədəd “Daewoo Nexia”, 6 (altı) ədəd “Mitsubishi Lancer”, 6 (altı) ədəd “Toyota Corolla”, 1 (bir) ədəd “Toyota Avalon”, 3 (üç) ədəd “Hyundai Accent” markalı avtomobillər, 1(bir) ədəd “Fiat Doblo Cargo” və 1 (bir) ədəd “Mersedes-815” yük avtomobilləri, 2 (iki) ədəd bankomat və 1 (bir) ədəd embosser satışa çıxarılır.
Ləğv prosesində olan “Atrabank” ASC-nin balansında olan 1 (bir) ədəd “Ford Focus”, 1 (bir) ədəd “Mitsubishi Pajero” markalı avtomobillər və 2 (iki) ədəd embosser hərraca çıxarılır.
Bundan başqa, ləğv prosesində olan “Kredobank” ASC-nin balansında olan qeyri-yaşayış sahəsi və ləğv prosesində olan “Texnikabank” ASC-nin balansında olan bağ evi satışa çıxarılır.
Qeyd edək ki, “Kredobank” ASC-nin balansında olan qeyri-yaşayış sahəsi 250.150,00 manat, bağ evi isə 150.150,00 manatdır.
L.Ə.
www.oxu.az
 
"
"Orta aylıq əməkhaqqı artıb 2017-ci ilin yanvar-noyabr aylarında ölkə iqtisadiyyatında muzdla çalışan işçilərin orta aylıq nominal əməkhaqqı əvvəlki ilin müvafiq dövrünə nisbətən 6,2% artaraq 525 manat təşkil edib.
Dövlət Statistika Komitəsindən Oxu.Az-a verilən məlumata görə, iqtisadiyyatın mədənçıxarma sənayesi, maliyyə və sığorta fəaliyyəti, peşə, elmi və texniki fəaliyyət, informasiya və rabitə, eləcə də, tikinti sahələrində orta aylıq nominal əməkhaqqı daha yüksək olub.
2017-ci il dekabrın 1-nə ölkə iqtisadiyyatında muzdla çalışan işçilərin sayı 1521,2 min nəfər olub, onlardan 881,1 min nəfəri iqtisadiyyatın dövlət sektorunda, 640,1 min nəfəri isə qeyri-dövlət sektorunda fəaliyyət göstərib.
Muzdla işləyənlərin 21,8%-i təhsil, 19,1 faizi ticarət, nəqliyyat vasitələrinin təmiri, 13,0%-i sənaye, 8,6%-i əhaliyə səhiyyə və sosial xidmətlərin göstərilməsi, 7,1%-i dövlət idarəetməsi və müdafiə, sosial təminat, 6,6%-i tikinti, 4,7%-i nəqliyyat və anbar təsərrüfatı, 3,4%-i peşə, elmi və texniki fəaliyyət, 3,2%-i kənd təsərrüfatı, meşə təsərrüfatı və balıqçılıq, 1,6%-i maliyyə və sığorta fəaliyyəti, 10,9%-i isə iqtisadiyyatın digər sahələrində məşğul olublar.
L.Ə.
www.oxu.az
"
"Samir Şərifov: Bütün region ölkələrində ən çox bank sektoru zərər çəkib“Xarici şokların iqtisadiyyata mənfi təsirlərindən təkcə Azərbaycanda deyil, bütün region ölkələrində ən çox bank sektoru zərər çəkib”.
Oxu.Az-ın məlumatına görə, bunu Azərbaycan prezidenti İlham Əliyevin sədrliyi ilə keçirilən Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında maliyyə naziri Samir Şərifov deyib.
Nazir deyib ki, digər ölkələrdən fərqli olaraq, ölkədə özəl kommersiya banklarında sığortalanmış əmanətlərə 2016-cı ildə xüsusi olaraq qəbul edilmiş qanuna əsasən dövlət 100 faiz zəmanət verir.
“Bunun nəticəsində bank əmanətçilərinin mütləq əksəriyyəti zərərlərdən tam qorunub. Bu əsasda bank sektorunda sağlamlaşdırma tədbirləri nəticəsində fəaliyyəti dayandırılmış bir sıra banklarda qorunan əmanətlərin qaytarılması məqsədilə dövlət büdcəsindən Əmanətlərin Sığortalanması Fonduna 545 milyon manat məbləğində vəsait köçürülüb”, - deyə nazir  vurğulayıb.
L.Ə.
www.oxu.az
"
"“Brent” ucuzlaşdı Dünya birjalarında neft ucuzlaşıb.
Oxu.Az xəbər verir ki, Nyu-Yorkun NYMEX əmtəə birjasında səhər saatlarında keçirilən elektron ticarət əməliyyatlarının gedişində WTI neftinin qiyməti 1 barelə görə 0,08 dollar və ya 0,13% azalaraq 63,49 dollar təşkil edib.
“Brent” markalı neftin 1 barelinin dəyəri isə 0,10 dollar və ya 0,14% azalaraq 69,10 dollar olub.
L.Ə.
www.oxu.az
"
"İşsizlikdən Sığorta Fonduna 89 milyon manat xərclənəck 2018-ci il üçün İşsizlikdən Sığorta Fondunun işəgötürən və işçi arasında paritet bölgü əsasında əməkhaqlarının bir faizi hesabı ilə müəyyənləşdirilən sığorta haqlarından formalaşan büdcə gəlirləri 89 milyon manat məbləğində, o cümlədən büdcə sektoru üzrə 35,4 milyon manat, qeyri-büdcə sektoru üzrə 53,6 milyon manat məbləğində proqnozlaşdırılır.
Oxu.Az bildirir ki, cari ildə İşsizlikdən Sığorta Fondunun 89 milyon manat məbləğində nəzərdə tutulan xərclərinin 37,6 faizini və ya 33,5 milyon manatını işsizliyə görə sığorta ödənişləri təşkil edəcək ki, bu da həmin məqsədlər üçün nəzərdə tutulmuş vəsaitin həcmindən 1,9 dəfə çoxdur.
Xərclərin 40,2 faizi və ya 35,8 milyon manatı həcmində proqnozlaşdırılan özünüməşğulluq tədbirləri hazırda Əmək və Əhalinin Sosial Müdafiəsi Nazirliyi tərəfindən həyata keçirilən müvafiq sosial proqramın əhəmiyyətli şəkildə genişləndirilməsinə və il ərzində əlavə olaraq səkkiz minə yaxın ailənin bu proqramla əhatə edilməsinə şərait yaradacaq.
L.Ə.
www.oxu.az
"
"Azərbaycan neftinin qiymətində kəskin artımAzərbaycan neftinin qiyməti 71 dolları ötüb.
Oxu.Az xəbər verir ki, 11 yanvar, saat 09:30-a olan məlumata görə, “AzeriLight” markalı neftin 1 barelinin dəyəri 0,81 dollar və ya 1,15% artaraq 71,25 dollar təşkil edib.
L.Ə.
www.oxu.az
"
"Manatın valyutalara nisbətdə məzənnəsi – RƏSMİAzərbaycan Mərkəzi Bankı yanvarın 11-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2.0312 manatdır.



L.Ə.
www.oxu.az
"
"Samir Şərifov: Dövlətin məcmu valyuta ehtiyatları 13 faizdən çox artıbDövlətin məcmu valyuta ehtiyatları 13 faizdən çox artıb.
Oxu.Az xəbər verir ki, bunu maliyyə naziri Samir Şərifov yanvarın 10-da Azərbaycan Prezidenti İlham Əliyevin sədrliyi ilə Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında çıxışı zamanı deyib.
S.Şərifov bildirib ki, yola saldığımız 2017-ci il Prezident İlham Əliyevin rəhbərliyi altında makroiqtisadi sabitlik və maliyyə dayanıqlılığının təmin edilməsi, xarici şokların ölkə iqtisadiyyatına təsirlərinin neytrallaşdırılması, mənfi fəsadlarının aradan qaldırılması və iqtisadi artımın bərpa olunması üçün münbit şəraitin yaradılması istiqamətində görülən işlər və əldə edilən nailiyyətlər baxımından da əlamətdar olub: “Belə ki, operativ statistik məlumatlara əsasən, 2017-ci ilin ilk 11 ayında keçən ilin müvafiq dövrü ilə müqayisədə xarici ticarət dövriyyəsi 12 faiz artaraq 21,8 milyard ABŞ dolları təşkil edib, əmtəə ixracı isə 19 faiz artaraq 14 milyard ABŞ dollarını üstələyib. Məmnunedici hal kimi qeyri-neft əmtəə ixracının 24 faiz artmasını xüsusi qeyd etmək lazımdır. Bütövlükdə ticarət hesabında 6 milyard ABŞ dollarından çox müsbət saldo yaranıb və nəticədə dövlətin məcmu valyuta ehtiyatları ilin əvvəlinə nisbətən 4,5 milyard ABŞ dolları və ya 13,3 faiz artıb”.
Möhtərəm cənab Prezident, 2017-ci ilin dövlət büdcəsinin gəlirləri və xərcləri təsdiq olunmuş proqnoza qarşı 98 faiz səviyyəsində icra olunub və müvafiq olaraq 16 milyard 447 milyon manat və 17 milyard 588 milyon manat təşkil edib”.
O əlavə edib ki, büdcə proqnozu ilə nəzərdə tutulan mədaxil mənbələrindən 736 milyon manat az vəsait daxilolmasına baxmayaraq, gömrük daxilolmalarının 16 faiz və ya 359 milyon manat çox olması, əlavə həcmdə dövlət qısamüddətli istiqrazlarının daxili bazarda satılması və büdcə xərclərinin səmərəliliyinin artırılması hesabına büdcə təşkilatlarının təqdim etdikləri məxaric sifarişləri dövlət büdcəsinin təsdiq olunmuş xərcləri çərçivəsində tam icra olunub:
“Dövlət büdcəsinin kəsiri təsdiq olunmuş yuxarı həddən 34 milyon manat az olub. İcmal büdcənin icrasında əldə edilmiş müsbət dinamika xüsusilə qeyd olunmalıdır. Belə ki, təsdiq olunmuş icmal büdcənin kəsiri 7,6 milyard manat və ya ÜDM-in 11,1 faizi səviyyəsində proqnozlaşdırılırdısa, ilin nəticələrinə əsasən həmin kəsir ÜDM-in 1,5 faizinədək daralaraq 1 milyard manat təşkil edib”.
S.Şərifov deyib ki, 2017-ci ildə sosial sahənin prioritet qaydada maliyyələşdirilməsi məqsədilə 5 milyard 52 milyon manat və ya dövlət büdcəsi xərclərinin 28,7 faizi həcmində vəsait yönəldilib: “Bu vəsait çərçivəsində maliyyələşdirilmiş bir sıra sosial xərcləri xüsusilə qeyd etmək istərdim. Ümumtəhsil məktəblərində çalışan müəllimlərin bilik və bacarıqlarının diaqnostik qiymətləndirilməsi yolu ilə əmək haqlarının əhəmiyyətli dərəcədə artırılması təmin edilir. Bu istiqamətdə 2014-cü ildən başlanılmış işlər uğurla davam etdirilib və dövlət büdcəsindən 164 milyon manat vəsaitin yönəldilməsi ilə dəstəklənib. 2018-ci il yanvarın 1-i vəziyyətinə 140 min müəllimin bilik və bacarıqlarının qiymətləndirilməsi başa çatdırılıb ki, bunun da 41 min nəfərdən çoxu 2017-ci ilin payına düşür.
Səhiyyə sisteminin idarə olunmasının təkmilləşdirilməsi və əhaliyə göstərilən tibbi xidmətlərin keyfiyyətinin daha da yüksəldilməsi məqsədilə Mingəçevir şəhərinin və Yevlax rayonunun inzibati ərazilərində 1800-dən çox müayinə, müalicə, diaqnostika, cərrahiyyə əməliyyatı və digər tibbi xidmətləri özündə birləşdirən icbari tibbi sığortanın tətbiqinə başlanılıb və 2017-ci il dövlət büdcəsindən bu məqsədə 36,0 milyon manat vəsait yönəldilib”.
Nazir bildirib ki, qaçqın və məcburi köçkünlərin sosial müdafiəsinin gücləndirilməsi, onların yaşayış şəraitinin yaxşılaşdırılması üçün 2017-ci ilin icmal və dövlət büdcələrindən üst-üstə 326,0 milyon manat, o cümlədən dövlət büdcəsindən 221,0 milyon manat, Dövlət Neft Fondunun büdcəsindən 105,0 milyon manat vəsait ayrılıb:
“Bu səpkidə Azərbaycan Respublikasının Birinci vitse-prezidenti Mehriban Əliyevanın Bakı və Abşeron yarımadasında qəzalı binalarda məskunlaşmış 4 mindən çox məcburi köçkün ailələrinin yeni təhlükəsiz mənzillərə köçürülməsi ilə bağlı nəcib təşəbbüsü xüsusilə təqdirəlayiqdir. Həmin təşəbbüsə cavab olaraq ölkəmizin bir sıra özəl şirkətləri öz vəsaitləri hesabına bir neçə yaşayış kompleksi inşa edib məcburi köçkünlərin sərəncamına verilməsi barədə qərar qəbul ediblər”.
O qeyd edib ki, 2017-ci ildə sosial təminat və əmək bazarı sahələrində də bir sıra islahatlara başlanılıb: “Belə ki, 2017-ci ilin ortalarından etibarən əmək pensiyaları haqqında qanunvericiliyə dəyişikliklərin qüvvəyə minməsi ilə yeni pensiya sisteminə keçilib, İşsizlikdən Sığorta Fondunun, qeyri-rəsmi əmək bazarı üzrə komissiyanın yaradılması, yeni peşə təlimi mərkəzlərinin açılması və passiv əmək bazarı proqramlarından aktiv proqramlara keçilməsi istiqamətində atılan addımlar əhalinin sosial təminatının və əmək bazarının daha da yaxşılaşdırılmasına xidmət edir.
Möhtərəm Prezident, xüsusi diqqətiniz sayəsində ölkəmizin müdafiə qabiliyyətinin gücləndirilməsi, hərbi potensialımızın artırılması dövlətimizin ən ümdə vəzifəsi kimi gündəmdə qalmaqdadır. Sizin tapşırığınıza əsasən müdafiə xərclərinə ayrılan vəsaitlərin həcmi ilbəil artırılmaqla dövlət büdcəsinin xərclərinin tərkibində böyük xüsusi çəkiyə malik olur”.
S.Şərifov vurğulayıb ki, dövlət orqanlarının fəaliyyətində şəffaflığın artırılması, vətəndaşlara göstərilən xidmətlərin daha keyfiyyətli və sürətlə həyata keçirilməsi üçün müstəsna rola malik olan “ASAN xidmət”in maliyyə təminatı üçün 2017-ci ildə 45,0 milyon manat vəsait yönəldilib:
“2017-ci ilin dövlət büdcəsinin vəsaiti hesabına investisiya xərclərinə 2 milyard 690 milyon manat vəsait yönəldilməklə, nəzərdə tutulan bütün layihələrin maliyyələşdirilməsi təmin edilib. Bu mənbədən elm, təhsil, səhiyyə, mədəniyyət, idman və digər sosial-mədəni və məişət təyinatlı obyektlərin tikintisinə və yenidən qurulmasına 651,0 milyon manat, ölkənin əsas enerji, su və qaz təchizatı, nəqliyyat, kommunal, meliorasiya infrastrukturlarının tikintisi və yenidən qurulması üçün 1 milyard 237 milyon manat vəsait ayrılıb”.
Nazir deyib ki, hesabat dövrü ərzində dövlət büdcəsinin əsaslı vəsait qoyuluşu xərclərindən Naxçıvan Muxtar Respublikasında həyata keçirilən investisiya layihələrinin maliyyələşdirilməsi üçün 67,0 milyon manat vəsait sərf edilib. Bu, 2016-cı illə müqayisədə 35,0 milyon manat və ya 2,1 dəfə çoxdur.
A.M.
www.oxu.az
"
"İşğal olunmuş ərazilərimizdə filiz yataqları genişlənir “2009-cu ildə təsdiq edilən “Azərbaycan Respublikasında kosmik sənayenin yaradılması və inkişafı üzrə Dövlət Proqramı” ilə Azərbaycanda müasir kosmik layihələrin həyata keçirilməsinə start verilib”.
Oxu.Az xəbər verir ki, bunu yanvarın 10-da prezident İlham Əliyevin sədrliyi ilə keçirilən Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında  “Azərkosmos” ASC-nin Rəşad Nəbiyev deyib.
Onun sözlərinə görə, bu da öz növbəsində, xarici dövlətlərin peyklərindən asılılığı aradan qaldırıb və “Azerspace-1” ölkənin informasiya təhlükəsizliyinin vacib komponentinə çevrilib.
“Azerspace-1” peyki ilə yanaşı, “Azersky” da suverenliyimizin qorunması və Azərbaycan həqiqətlərinin dünya ictimaiyyətinə çatdırılması üçün geniş imkanlara malikdir. 2015-ci ildən etibarən “Azersky” peyki ölkənin müdafiə və təhlükəsizliyi üçün davamlı istifadə edilir, həmçinin işğal olunmuş ərazilərimizdə törədilmiş yanğınların mütəmadi olaraq monitorinqi və dəymiş ziyanın qiymətləndirilməsi aparılır. Bundan başqa, ötən il Kəlbəcər və Zəngilan rayonları ərazisində yerləşən filiz yataqlarının kosmik monitorinqi həyata keçirilib və hasilat sahələrində baş vermiş genişlənmələr aşkar edilib”, -deyə R.Nəbiyev vurğulayıb.
A.M.
www.oxu.az
"
"Dövlət başçısı: Qəbələ və Qusara dəmir yolu xətləri çəkiləcəkBu ilin investisiya proqramında Bakı-Yalama dəmir yolunun təmiri, yenidən qurulması məsələsi əksini tapıb. Eyni zamanda, Bakı-Astara dəmir yolunun xüsusilə dənizə yaxın olan hissəsinin köçürülməsi məsələsi də öz həllini tapacaq.
Oxu.Az xəbər verir ki, bunu bu gün Azərbaycan prezidenti İlham Əliyev Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunan iclasında deyib.
Dövlət başçısı qeyd edib ki, bunun həm turizm, həm də yükdaşımalar üçün böyük əhəmiyyəti olacaq:
“Turizmin inkişafı üçün daha bir layihə dövlət investisiya proqramına salınıb. Bu da Ləki-Qəbələ dəmir yolunun tikintisidir. Bu gün Qəbələ Bakıdan sonra Azərbaycanda ikinci turizm mərkəzidir. Dəmir yolunun Qəbələyə çatdırılması turistlərin axınını daha da sürətləndirəcək. Növbəti illərdə Şahdağ xizək kurortuna da dəmir yolunun çəkilişini təmin etmək bizim planlarımızdadır. Bu layihəni biz əlbəttə ki, Bakı-Yalama dəmir yolu ilə uzlaşdırmalıyıq. Çünki Şahdağa dəmir yolu ilə getmək üçün gərək o sürətli yol olsun. İndi Bakı-Yalama yolu o vəziyyətdə deyil ki, orada sürətli qatar işləyə bilsin. Bakı-Yalama yolu ilə Qusar rayonuna gedən dəmir yolu bir layihədə öz həllini tapacaq. Bu da bizim planlarımızda var”.
A.M.
www.oxu.az
"
"Səlim Müslümov: Pensiyalar orta hesabla 146 manat artırılıbÖtən il aparılmış köklü islahatlar nəticəsində pensiya sistemi qeyri-sığorta elementlərindən əsasən təmizlənib, sığorta-pensiya sisteminin öhdəlikləri ilə dövlət büdcəsinin öhdəlikləri bir-birindən tamamilə ayrılıb, fərdi uçot sistemində “açıq hesab” prinsipi tətbiq olunub və işləyən pensiyaçılara hər 72 aydan bir fərdi hesablarında yığılmış vəsaitlərdən istifadə edərək pensiyalarını artırmaq imkanı verilib.
Oxu.Az xəbər verir ki, bunu bu gün Azərbaycan prezidenti  İlham Əliyevin sədrliyi ilə keçirilən Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında əmək və əhalinin sosial müdafiəsi naziri Səlim Müslümov deyib.
Nazirin sözlərinə görə, altı ay ərzində 17 min 430 nəfər işləyən pensiyaçı bu hüquqdan istifadə edib və onların aylıq pensiyasının artımı orta hesabla 146 manat olub ki, bu da hər ay onlara 2,5 milyon manat əlavə vəsaitin ödənilməsi deməkdir.
“Məşğulluq imkanlarının genişlənməsi, xüsusilə də regionlarda əhalinin kənd təsərrüfatı işlərinə geniş cəlb olunaraq gəlir əldə etmək imkanlarının güclənməsi ünvanlı sosial yardım proqramına müraciətlərin sayını azaldıb. 2017-ci ilin əvvəlində 159,5 min ailə ünvanlı sosial yardım alırdısa, ilin sonuna belə ailələrin sayı iki dəfə azalaraq 80 min, il ərzində orta aylıq sayı 116 min olub, müraciətlərin sayı isə ilin əvvəlinə nisbətən dörd dəfə azalıb. İl ərzində bu məqsədlərə büdcədən 215 milyon manat vəsait xərclənib” – deyə Səlim Müslümov bildirib.
Nazir qeyd edib ki, 2017-ci ildə 483 min nəfərə aylıq və birdəfəlik sosial müavinət, 60 min nəfərə isə Azərbaycan Respublikası Prezidentinin təqaüdləri ödənilib: “Bu məqsədlərə sərf edilmiş 371 milyon manat 2016-cı ilin göstəricisindən 9,3 faiz çoxdur”.
A.M.
www.oxu.az
"
"İlham Əliyev: Azərbaycan heç bir maliyyə qurumundan asılı deyilİl ərzində bir çox önəmli layihələrin icrası nəzərdə tutulur. Əlbəttə, biz çalışmalıyıq ki, 2018-ci ildə makroiqtisadi vəziyyət sabit olsun. Mən şübhə etmirəm ki, belə də olacaq.
Oxu.Az xəbər verir ki, bunu bu gün Azərbaycan prezidenti İlham Əliyev Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunan iclasında deyib.
Dövlət başçısının sözlərinə görə, makroiqtisadi sabitlik hər bir ölkə üçün önəmli amildir:
“Keçən ilin son aylarında makroiqtisadi vəziyyət sabitləşmişdir, inflyasiyanın səviyyəsi aşağı idi. Əminəm ki, bu müsbət meyillər 2018-ci ildə daha da güclənəcək. Manatın məzənnəsi sabitdir. Qeyd etdiyim kimi, 6,2 milyard dollar müsbət saldomuz makroiqtisadi sabitlik üçün çox önəmli amildir.
Biz çalışmalıyıq ki, Neft Fondunun gəlirlərini artıraq. Ümumiyyətlə, bizim valyuta ehtiyatlarımız, Dövlət Neft Fondunun valyuta ehtiyatları ildən-ilə artır. Əlbəttə, bu, bizə imkan verəcək ki, ölkə qarşısında duran önəmli layihələr üçün vəsait ayıraq və ölkəmizin iqtisadi dayanıqlığını təmin edək. Valyuta ehtiyatlarının həcmi və artması bizə iqtisadi müstəqillik verir. Biz heç bir maliyyə qurumundan asılı deyilik. Biz kreditlər alırıq. Ancaq onu da qeyd etməliyəm ki, kreditlərin alınması ilə bağlı biz daha da ciddi siyasət aparmalıyıq. Hesab edirəm ki, bundan sonrakı illərdə dövlət xarici borcunun azaldılması istiqamətində işlər aparılmalıdır. Bu gün də xarici borcumuz məqbul səviyyədədir. Dünya miqyasında biz xarici borcun səviyyəsinə görə müsbət mənada qabaqcıl ölkələrdənik. Ancaq mən qarşıya vəzifə qoymuşam, çalışmalıyıq ki, bundan sonra xarici borcu artırmayaq, əksinə, bunu azaldaq”.
Dövlət başçısı qeyd edib ki, Azərbaycan bu gün dünya miqyasında sərmayə qoyuluşu üçün çox cəlbedici ölkəyə çevrilibdir:
“Həm iqtisadi sabitlik, valyuta ehtiyatlarımız, siyasi sabitlik və Azərbaycanda həyata keçirilən önəmli layihələrin kommersiya cəlbediciliyi xarici sərmayənin cəlb edilməsində bizə kömək göstərəcəkdir”.
A.M.
www.oxu.az
"
"Bu il kənd təsərrüfatı sahəsinə 581 milyon manat ayrılıbKənd təsərrüfatına dövlət dəstəyinin daha da artırılması, pambıqçılığın, taxılçılığın, baramaçılığın, tütünçülüyün və heyvandarlığın kompleks inkişafının genişləndirilməsi, ərzaq təhlükəsizliyinin daha da gücləndirilməsi üçün 2017-ci ilin dövlət və icmal büdcələrindən üst-üstə 581,0 milyon manat vəsait ayrılıb.
Oxu.Az xəbər verir ki, məlumatına görə, bunu bu gün prezident İlham Əliyevin sədrliyi ilə keçirilən Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında maliyyə naziri Samir Şərifov deyib.
Nazir qeyd edib ki, pambıqçılığa dəstək məqsədilə xüsusi təyinatlı kənd təsərrüfatı texnikalarının alınmasına son iki ildə dövlət büdcəsindən 295,0 milyon manat vəsait ayrılıb, pambıq istehsalına görə 30,0 milyon manatadək subsidiya verilib:
“Kənd təsərrüfatı dövriyyəsinə əlavə suvarılan torpaq sahələrinin daxil edilməsi, meliorativ sistemin müasir tələblər səviyyəsinə uyğun modernləşdirilməsi və mütərəqqi suvarma üsullarının tətbiqi üçün 2017-ci ilin dövlət və icmal büdcələrindən ayrılan vəsait və xaricdən cəlb edilmiş kreditlər hesabına cəmi 461,0 milyon manat vəsait yönəldilib.
A.M.
www.oxu.az
"
"“Azerspace-2” peykinin orbitə çıxarılacağı vaxt məlum olduBiznesin davamlılığını təmin edəcək “Azerspace-2”nin orbitə çıxarılması məqsədilə peykin və daşıyıcı raketin hazırlanması üzrə işlər qrafikə uyğun davam etdirilir.
Oxu.Az xəbər verir ki, bunu bu gün prezident İlham Əliyevin sədrliyi ilə keçirilən Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunmuş iclasında “Azərkosmos” ASC-nin sədri Rəşad Nəbiyev deyib.
Onun sözlərinə görə, peykin aprel ayında orbitə çıxarılması nəzərdə tutulur: “Azerspace-2” hazırkı əhatə zonamızı genişləndirməklə yanaşı, “Azerspace-1”in orbitdəki ehtiyatı olacaq, bu da bizə müştərilərə daha etibarlı xidmət göstərmək imkanı verəcək. Qeyd edim ki, “Azerspace-2” peyki orbitə buraxılmamış onun tutumlarının 46 faizi artıq “İntelsat” şirkətinə satılıb”.
“Azərkosmos” ASC-nin sədri bildirib ki, “Azersky” peyki üzrə isə əldə etdiyimiz gəlirlərin 98 faizi xarici bazarlarda formalaşır:
“Bu baxımdan peykin imkanlarının ölkəmizdə daha geniş tətbiq olunması məqsədilə İqtisadiyyat Nazirliyi ilə birlikdə “Azərbaycan Respublikasında 2018-2022-ci illərdə Yerin peyk vasitəsilə məsafədən müşahidəsi xidmətlərinin inkişafına dair Dövlət Proqramı”nın layihəsi hazırlanıb. Dövlət qurumlarında bu xidmətlərdən faydalanmaq üçün müasir maddi-texniki təminat səviyyəsinin və sahə üzrə ixtisaslı kadrların kifayət etməməsi həmin proqramın hazırlanmasını zəruri edib. Hesab edirik ki, Dövlət Proqramının qəbul olunması növbəti beş ildə məsafədən müşahidə xidmətlərinin inkişafına təkan verər, müşahidə xidmətləri vasitəsilə dövlət idarəetməsinin effektivliyini artırar və bu sahə üzrə elmi-tədqiqat və ixrac potensialını yüksəltmiş olar”.
A.M.
www.oxu.az
"
"İlham Əliyev: Yeni iş yerlərinin yaradılması ilə bağlı addımlar atılacaqYeni iş yerlərinin yaradılması istiqamətində işlər davam etdiriləcək.
Oxu.Az xəbər verir ki, bu fikirləri Prezident İlham Əliyev Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunan iclasında söyləyib.
Prezidentin sözlərinə görə, ötən il bu sahədə çox əlamətdar il olub:
“Ancaq bu, daimi proses olmalıdır. Çünki bəzi ölkələrdən fərqli olaraq Azərbaycanda əhali artır. Bu da çox müsbət haldır və eyni zamanda, ölkəmizdə gedən uğurlu proseslərin təzahürüdür. Çünki əhalinin artımı onu deməyə əsas verir ki, ölkə düzgün istiqamətdə inkişaf edir. Yəni, Azərbaycanda demoqrafik vəziyyət çox müsbətdir. Bu, bizim potensialımızı gücləndirir, eyni zamanda, daim qarşımızda vəzifələr - ilk növbədə, infrastrukturla, sosial infrastrukturla və iş yerlərinin yaradılması ilə bağlı vəzifələr qoyur. Əhali artdıqca məktəblərin, uşaq bağçalarının sayı da artmalıdır. Bu məqsədlər üçün yeni yerlər müəyyən edilməlidir, yol infrastrukturu genişləndirilməlidir, digər kommunikasiyalar – su, qaz, elektrik xətləri çəkilməlidir. Bax, deməli, demoqrafik artımın əlamətləri bundan ibarətdir. Bu da əlavə xərc tələb edir. Dövlət büdcəsindən infrastruktur layihələrinə qoyulan xərclər daim artır"".
Dövlət başçısı deyib ki, keçən il biz nə qədər böyük işlər görmüşük. Ona görə yeni iş yerlərinin yaradılması daimi proses olmalıdır:
“2004-cü ildən bu günə qədər iki milyona yaxın yeni iş yeri açılıb. Amma baxın, əhali də nə qədər artıb. Bu gün Azərbaycan əhalisi 10 milyona yaxınlaşır. Bizim əhalimiz sovet dövrünün son mərhələsində 7 milyon, bəlkə də ondan bir qədər çox idi. Görün, müstəqillik illərində əhalimiz nə qədər artıb. Bu, bizim böyük gücümüzdür, gücümüzü artırır, eyni zamanda, qarşımızda vəzifələr qoyur. Ona görə bu il də yeni iş yerlərinin yaradılması ilə bağlı addımlar atılacaq. İqtisadi sahəyə, sənaye potensialımızın, kənd təsərrüfatının inkişafına göstərilən dəstək və əldə edilən nəticələr deməyə əsas verir ki, yeni iş yerlərinin yaradılması prosesi bu il də sürətlə gedəcək”.
A.M.
www.oxu.az
"
"“BelAZ” yük maşınlarını kriptovalyuta ilə satacaqDünyanın ən nəhəng karxana yük maşınlarının istehsalçısı olan Belarusun “BelAZ” şirkəti məhsullarını kriptovalyuta ilə satacağını bildirib.
Oxu.Az xəbər verir ki, bu barədə məlumat şirkətin rəsmi saytında yerləşdirilib.
Məlumatda qeyd olunub ki, “BelAZ” 11-30 yanvar tarixlərində öz məhsullarını kriptovalyuta ilə satmağı təklif edir: “Bitkoin dövlət və bank mərkəzləri ilə əlaqədə deyil. Onunla interneti olan hər kəs hesablaşa bilər”.
Xatırladaq ki, “BelAZ” kriptovalyuta ilə məhsullarını satışa çıxaran ilk nəhəng şirkətdir. Ötən ay Belarus hökuməti rəsmi olaraq kriptovalyuta ilə istənilən əməliyyatlara icazə verib.
A.M.
www.oxu.az
"
"98 sentə at əti - Satan razı, bəs alan? Azərbaycan 2017-ci ildə 6,316 min baş at satıb. Bu da 2016-cı ilin müvafiq göstəricisi ilə müqayisədə 5,5 dəfə artım deməkdir. 
Kənd Təsərrüfatı Nazirliyindən Oxu.Az-a verilən xəbərə görə, Azərbaycan at (ətlik istiqamət üzrə) ixracına ilk dəfə 2016-cı ildə başlayıb. Həmin ildə 1 155 baş at ixrac olunub. Bir baş atın (ətlik) orta ixrac satış qiyməti isə 148 ABŞ dolları olub. Bu da 2016-cı ilin müvafiq  göstəricisndən - 141 dollardan 7 dollar baha qiymətdir. 
Dünya bazarından iki dəfə aşağı qiymətə at əti 
Qeyd edək ki, hazırda 78 ölkə at əti istehsal edir. Bu istiqamətdə ən çox istehsal həcmi Çinin payına düşür. Çin dünya üzrə ət istehsalının 26,3 faizini təmin edir. Orta Asiya və ingilis dilində danışan ölkələr istisna olmaqla, əksər dövlətlərdə at əti istehlak edilir. Bu səbəbdən dünya üzrə hər il təqribən 370 milyon dollar dəyərində at əti idxalı reallaşdırılır. 
Azərbaycana gəlincə, son iki ildə kəsim məqsədilə Qazaxıstana at ixracına başlanılıb. Kənd Təsərrüfatı Nazirliyindən bildirilir ki, ixrac siyahısına Moldava da əlavə olunacaq.  Bundan əlavə, ixrac qiymətlərinin cəlbedici olmasını nəzərə alaraq, Azərbaycan at ətinin ən böyük idxalçısı, eyni zamanda, istehsalçılarından olan Çin və Rusiyaya da at əti satmaq niyyətindədir.
Statistika göstərir ki, bu ölkələrə at ətinin satışı elə də uduşlu deyil. Çünki Çin və Rusiyaya at ətinin idxalı bir kiloqram üzrə iki dollar təşkil edir. At ətini ən baha qiymətə idxal edən ölkələr hazırda Avropa regionunda yerləşir. Konkret olaraq Lüksemburq, Slovakiya və Sloveniya regionda at ətini az həcmdə və daha yüksək qiymətə idxal edən ölkələrdir. Məsələn, Qazaxıstan at ətinin tonunu 1799 dollara idxal edirsə, Lüksemburq ətin tonunu 14571 dollardan alır. 
Qlobal bazarda at ətinin orta idxal qiyməti bir ton üçün təxminən 3800 ABŞ dollarıdır. Bu da bir kiloqramın 3,8 ABŞ dolları olması deməkdir. Bir atın xalis çəkisinin 150-200 kiloqram olduğunu nəzərə alsaq, Azərbaycanın at əti ixracının dəyərinin dünya üzrə orta qiymətdən dəfələrlə aşağı rəsmiləşdirdiyini görərik.
Başqa bir misal, Qazaxıstanda at ətinin kiloqramının pərakəndə qiyməti 1700-1800 təngə - 5, 58 dollar təşkil edir. Qazaxıstan isə Azərbaycandan bir baş atı (ətlik) 148 dollara idxal edir. Bu da bir kiloqramın idxal dəyərinin təxminən 98 sent təşkil etməsi deməkdir. 
Atların sayı azalır 
Azərbaycanın at əti ixracı bazarına daxil olması ölkədə bu heyvanların sayının azalmasına gətirib-çıxarıb. Rəsmi statistikaya əsasən, 2016-ci ilin sonuna ölkədə 71 606 baş at olub. 2015-ci ildə bu rəqəm 73 741 baş təşkil edib. 2014-cü ildə respublika üzrə atların sayı 75 428, 2013-cü il üzrə 76 552, 2012-cü il üzrə 77 208 baş olub. 2012-2016-cı illər arasında atların sayı 5602 baş azalıb.
Onu da bildirək ki, iddialara əsasən Qazaxıstan ətliyə altı aylıqdan üç yaşadək atları qəbul edir. Yəni yaşlı və sağlam olmayan heyvanı almır. 
O atlar təsərrüfata yaramır 
Dövlət Baytarlıq Xidmətinin mətbuat katibi Yolçu Xanvəli Oxu.Az-a xidmət tərəfindən at ətinə müvafiq baytarlıq sənədinin verilmədiyini deyir. Onun sözlərinə görə, yalnız diri çəkidə atların baytarlıq (baytarlıq-sanitariya) vəziyyəti yoxlanılaraq müvafiq baytarlıq sənədi verilib:
“Qazaxıstana o atlar ixrac edilib ki, onlar damazlığa yaramırlar, eləcə də, yaşlı olublar”. 
İki aydan bir 100 baş at satırıq 
Bərdə rayonunda atçılıq təsərrüfatına sahib ixracatçılardan birinin sözlərinə görə, artıq bir ildir ki, Qazaxıstana at ixrac edir:
“Hazırda təsərrüfatda 50 baş at var. Atın biri 150 dollardan satılır”. 
Məlum oldu ki, sahibkar iki aydan bir qonşu ölkəyə 100 baş at satır:
“Cavan atların satışı qadağandır. Buna görə də təsərrüfata yaramayan atları satırıq”. 
L.Əliyeva
www.oxu.az
"
" “Şahdəniz-2” layihəsinin icrası 99 faizə çatıb“Azəri-Çıraq-Günəşli neft yataqları üzrə müqavilənin 2050-ci ilə kimi uzadılması böyük əhəmiyyət daşıyır”. 
Oxu.Az-ın məlumatına görə, bunu bu gün Azərbaycan prezidenti İlham Əliyev Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunan iclasında bildirib. 
Dövlət başçısı bildirib ki, Cənub Qaz Dəhlizinin icrası uğurla təmin edilir:
“Şahdəniz-2” layihəsinin icrası 99 faizə çatıb, Cənubi Qafqaz Qaz Kəməri 93 faiz, TANAP layihəsi 90 faiz icra edilib. TAP layihəsi ilə bağlı işlər cədvəl üzrə gedir. Açılışı ötən il olan Bakı-Tbilisi-Qars dəmir yolu Azərbaycanı beynəlxalq nəqliyyat mərkəzlərindən birinə çevirib. Artıq bir neçə ölkə bu layihəyə qoşulmaqla bağlı müraciət edib. Şimal-Cənub Nəqliyyat Dəhlizinin icrası istiqamətində də önəmli addımlar atılıb, İran sərhədinə qədər dəmir yolunun tikintisi təmin edilib”. 
Dövlət başçısı deyib ki, 2018-ci il TANAP layihəsinin icrası, Bakı-Tbilisi-Qars dəmir yolunun fəaliyyəti üçün önəmli il olacaq:
“Bu il ölkədə iki min km-dən çox avtomobil yolu çəkiləcək. Bölgələrdə qazlaşdırma işlərinin 95 faizə çatdırılması nəzərdə tutulub. 100 min hektardan çox yeni sahənin su təminatı təşkil ediləcək”.
L.Ə.
www.oxu.az
"
"Azərbaycanın valyuta ehtiyatları 42 milyard dollara çatıb“2017-cil ildə Azərbaycanda ümumdaxili məhsul və qeyri-neft sektoru artıb, qeyri-neft sənayesində 3.6, kənd təsərrüfatında 4.1 faiz artım əldə olunub, valyuta ehtiyatları 4.5 milyard dollar artaraq, 42 milyard dollara çatıb. Ötən il bir çox önəmli layihələr icra edilib”.
Oxu.Az-ın xəbərinə görə, bunu Azərbaycan prezidenti İlham Əliyev Nazirlər Kabinetinin 2017-ci ilin sosial-iqtisadi inkişafının yekunlarına və qarşıda duran vəzifələrə həsr olunan iclasında deyib.
Dövlət başçısı bildirib ki, 2017-ci ildə Azərbaycan iqtisadiyyatına 14.6 milyard dollar sərmayə qoyulub, ixrac 19 faiz, qeyri-neft ixracı isə 24 faiz artıb: 
“İdxalın sabit qalması böyük nəticədir. Hər bir ölkə belə nəticələrlə fəxr edə bilər. Ötən il 177 min daimi olmaqla, 221 min yeni iş yeri açılıb. İşsizlik 5 faiz, yoxsulluq isə 5.4 faiz səviyyəsində qərarlaşıb. Bu, dünya səviyyəsində ən yaxşı nəticələrdən biridir. İnfrastruktur layihələri də diqqət mərkəzində saxlanılır. Elektrik təchizatı yaxşılaşdırılıb, yeni yarımstansiyalar işə düşüb, bölgələrdə qazlaşdırma işləri sürətlə aparılır. Kənd təsərrüfatının inkişaf üçün önəmli tədbirlər görülür. Ötən il 1300 kilometr avtomobil yolu, o cümlədən 500-dən çox kəndə yol çəkilib, içməli su layihələri uğurla icra edilib. 133 yeni məktəb, 30 tibb müəssisəsi tikilib və ya əsaslı təmir olunub. İki olimpiya kompleksi istifadəyə verilib. 2300 məcburi köçkün ailəsi yeni mənzillərə köçürülüb. Cocuq Mərcalının bərpası tarixi nailiyyətdir”.
L.Ə.
www.oxu.az
"
"Dolların sabaha olan məzənnəsiManatın yanvarın 11-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 11.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Dünya Bankı problemli banklar haqqındaDünya Bankının açıqladığı “Global Economic Prospectsc” hesabatına görə, Azərbaycan ötən il problemli banklara maliyyə dəstəyi verib.
Oxu.Az hesabata istinadən bildirir ki, Azərbaycan, Qazaxıstan, Rusiya, Ukrayna və Özbəkistan 2017-ci ildə dövlət vəsaitləri hesabına problemli banklara dəstək olub. 
Qeyd olunur ki, investisiyaların həcminin aşağı olması, struktur islahatlarındakı ləngimələr  potensial iqtisadi artımı və gəlir konvergensiyasını zəiflədib:
“Xüsusilə, əsas enerji ixracatçıları, qeyri-neft sektorunu şaxələndirə  bilməsə, məsələn, Azərbaycan, Qazaxıstan, Rusiya, və Özbəkistanda bu yaxınlarda bu məqsədlə qəbul olunan ortamüddətli strategiyaları gerçəkləşdirməzsə, iqtisadi artımın aşağı düşməsi ilə üzləşə bilərlər”.
L.Ə.
www.oxu.az
"
"Dünya Bankı: Azərbaycanda iqtisadi geriləmə zəifləyibDünya Bankının açıqladığı “Global Economic Prospects” hesabatına görə, 2016-ci illə müqayisədə Azərbaycanda iqtisadi geriləmə zəifləyib. 
Oxu.Az hesabata istinadən xəbər verir ki, 2016-cı ildə ÜDM 3,1 faiz azalmışdısa, 2017-ci ildə bu rəqəmin 1,4 faiz olacağı gözlənilir. 
Bununla belə, bank cari ildə ÜDM-də 0,9%, 2019-cu ildə 1,5%, 2020-ci ildə isə 2,6% artım olacağını irəli sürüb. 
Hesabatda bildirilir ki, 2014-2016-cı illərdə neft qiymətinin aşağı olması, o cümlədən bank sektorundakı problemlər, passiv kreditlərin artımı, hökumətin gəlirlərinin azalması iqtisadiyyata təsir edib:
“Zəif pul-kredit siyasəti, maliyyə bazarının kiçik olması inflyasiya ilə mübarizə siyasətinin effektivliyini məhdudlaşdırıb. Bu da əhalinin real gəlirlərinin artımına zərbə vurub”. 
Hesabatda o da qeyd olunub ki, bütün problemlərə rəğmən, qeyri-neft sektorunda bərpa əlamətləri və investisiya artımı müşahidə edilib. 
L.Ə.
www.oxu.az
"
"Üç xarici şirkətin nümayəndəliyi bağlandı - RƏSMİ“İNTEREX SERCİVE GROUP LLP” şirkətinin Azərbaycandakı nümayəndəliyi ləğv olunduğunu elan edir. 
Oxu.Az “Vergilər” qəzetinə istinadən xəbər verir ki, kreditorlar iki ərzində tələblərini Bakı şəhəri, Yasamal rayonu, İsmayıl bəy Qutqaşınli küçəsi, ev 1 B, mənzil 12 ünvanına bildirə bilərlər. 
“Novacotek Transportation and Delivery Services LLP” şirkətinin Azərbaycandakı nümayəndəliyi ləğv olunduğunu elan edib.
“MTU Motor Türbin Sanayi ve Ticaret Anonim” Şirkətinin Azərbaycan Respublikasındakı nümayəndəliyi ləğv olunduğunu açıqlayıb.
“OHL JS A.S” şirkətinin Azərbaycan Respublikasındakı filialı ləğv olunduğunu bəyan edib.
L.Ə.
www.oxu.az
"
"“Bakı Ayaqqabı”  ləğv olundu “Bakı Ayaqqabı” ATS ləğv olunduğunu elan edib. 
Oxu.Az “Vergilər” qəzetinə istinadən xəbər verir ki, kreditorlar tələblərini Bakı şəhəri, Keşlə qəsəbəsi, 8-ci köndələn küçəsi 1 ünvanına bildirə bilərlər. 
ATS-dən Oxu.Az-a bildiriblər ki, müəssisə ləğv olunma ərəfəsindədir. ATS-nin adı dəyişdiriləcək. 
L.Ə.
www.oxu.az
"
"Bitkoin ucuzlaşır Bitkoinin dəyəri günlük 7,29% ucuzlaşaraq 14.195.0 dollara düşüb. 
Oxu.Az xəbər verir ki, kriptovalyutanın bazar dəyəri də azalaraq, ötən həftənin sonuna olan 285 milyard dollardan 242 milyard dollara enib. Bitkoinin həftəlik dəyər itkisi 4,88% olub. 
Əvəzində Ethereumun məzənnəsi günlük 12%, həftəlik 60% dəyər qazanaraq, 1.368.0 dollara yüksəlib. Bu kriptovalyutanın bazar dəyəri 137 milyard dollara yüksəlib.
Virtual valyutalar arasında ən çox ucuzlaşma “Ripple”də baş verib – həftəlik 24%. 
{gallery
L.Ə.
www.oxu.az
"
"Avro manata nəzərən sürətlə dəyər itirir – RƏSMİAzərbaycan Mərkəzi Bankı yanvarın 10-u tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi dünənki 2.0346 manat məzənnəsindən 2.0293 manata düşüb.



L.Ə.
www.oxu.az
"
"Neft bahalaşırABŞ Energetika Nazirliyinin neftlə bağlı etdiyi proqnozdan sonar “Brent” markalı neft bahalaşmağa başlayıb. Bakı vaxtı ilə saat 23:02-dən etibarən bu markadan olan neftin bir barelinin qiyməti 2015-ci ilin may ayından ilk dəfə 69 dolları keçib.
Oxu.Az xəbər verir ki, ABŞ Energetika Nazirliyinin proqnozuna əsasən, 2018-ci ildə Brent markalı neftin bir barelinin orta qiyməti 59,74 dollar təşkil edəcək. Bu, ötən ayın proqnozundan 2,48 dollar çoxdur.
Beləliklə, “Brent” markalı neft qatqısının bir barelinin mart ayı fyuçerslərinin dəyəri 1,76% artaraq 68,97 dollar təşkil edib. Bundan əvvəl Brent markalı neftin bir bareli 69,05 dollar həddinə çatıb.
“WTI” markalı neftin bir barelinin fevral ayı üçün fyuçerslərinin dəyəri 2,32% artaraq 63,16 dollar təşkil edib.
A.M.
www.oxu.az
"
"Mikayıl Cabbarov generalların qohumlarını işdən çıxardıYeni vergilər naziri Mikayıl Cabbarov 64 nəfəri tutduqları vəzifədən azad edib. 
Oxu.Az xəbər verir ki, “Report” özəl mənbələrə istinadən işdən azad edilən bəzi şəxslərin adlarını dəqiqləşdirə bilib.
Tutduqları vəzifədən azad edilən şəxslərin qısa siyahısını təqdim edirik:
1) Əfəndiyev Rahim Veys oğlu - Nazirin müşaviri,
2) Seyfullayev Qüdrət Vəkil oğlu    - Nazirin müşaviri,
3) Məmmədov Əflatun Məsim oğlu - Nazirin müşaviri,
4) Əhmədov İlqar İsmayıl oğlu - Nazirin müşaviri – Əlaqələndirmə və idarəetmə departamentinin baş direktoru,
5) Abdullayev Natiq Faiq oğlu - Aparat rəhbərinin müavini,
6) Balaqadaşov Məhəmməd Müslüm oğlu - Maliyyə və təminat departamentinin baş direktorunun müavini,
7) Rəsul-Əsl Əhmədağa Qafur oğlu - Vergi ödəyicilərinə xidmət və şəffaf vergi partnyorluğu departamentinin baş direktorunun müavini,
8) Cəfərov Nəsimi Əsgər oğlu - Əlaqələndirmə və idarəetmə departamentinin baş direktorunun müavini,
9) Abasəliyev İlham Yaşar oğlu - Ərazi vergi orqanları ilə iş departamentinin baş direktorunun müavini,
10) Miriyev Famil Fail oğlu - Əlaqələndirmə və idarəetmə departamentinin Əlaqələndirmə və idarəetmə idarəsinin direktoru, Vergilər Nazirliyi yanında Milli Gəlirlər Departamenti,       
11) Axundov Akif Səadi oğlu - Departamentin baş direktorunun müavini,
12) Verdiyev Mübariz Hüseyn oğlu - Departamentin İqtisadi təhlil idarəsinin 1-ci şöbəsinin rəhbəri,
13) Bayramlı Fərid Mahmud oğlu  - Departamentin İri vergi ödəyiciləri ilə iş idarəsinin Vergi öhdəliklərinin icrasına nəzarət şöbəsinin 1-ci bölməsinin böyük dövlət vergi müfəttişi, Vergilər Nazirliyi yanında Bakı şəhəri Lokal Gəlirlər Departamenti,   
14) Qurbanov Raqif Qurban oğlu - Departamentin baş direktorunun birinci müavini,
15) Süleymanov Rasim Ramiz oğlu - Departamentin baş direktorunun müavini,
16) Rzayev Vüqar Vaqif oğlu - Departamentin baş direktorunun müavini,
17) Məmmədzadə Nicat Tahir oğlu - Departamentin Apellyasiya İdarəsinin 2-ci şöbəsinin böyük dövlət vergi müfəttişi,
18) Hacıyev Tural Xəlil oğlu - Departamentin Bəyannamələr İdarəsinin 4-cü şöbəsinin rəhbəri,
19) Hüseynov Azər Əskər oğlu - Departamentin Digər xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
20) Əfəndiyev Mahmud Seyfəddin oğlu - Departamentin Digər xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
21) Bədəlov Eldar Mülküm oğlu - Departamentin Maliyyə, sığorta və xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
22) Məmmədov Namiq İbiş oğlu - Departamentin Maliyyə, sığorta və xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
23) Qasımov Əbülfəs Natiq oğlu - Departamentin Maliyyə, sığorta və xidmət fəaliyyəti ilə məşğul olan vergi ödəyiciləri ilə iş idarəsinin Vergi öhdəliyinin icrasına nəzarət şöbəsinin 2-ci bölməsinin rəhbəri,
24) Rzayev Hünər Yaşar oğlu - Departamentin Maliyyə, sığorta və xidmət fəaliyyəti ilə məşğul olan vergi ödəyiciləri ilə iş idarəsinin Vergi öhdəliyinin icrasına nəzarət şöbəsinin 2-ci bölməsinin dövlət vergi müfəttişi,
25) Əmiraslanov Mübariz Rəhman oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
26) Tarquliyev Qabil Cəfər oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
27) Quliyev Ceyhun Firəddin oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
28) Cəfərov Nail İslam oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin rəhbəri,
29) Quliyev Murad Yavər oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin rəhbərinin müavini,
30) Əsədov Bəhram Rafiq oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin rəhbərinin müavini,
31) Muradov İlqar Heydər oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin baş dövlət vergi müfəttişi,
32) Cahangirov Nazim Sucəddin oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin böyük dövlət vergi müfəttişi,
33) Abbasov Eldar Əvəz oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
34) Şahbazov Taryel Tapdıq oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
35) Həsənzadə Elxan Tofiq oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
36) Zeynalov Raul Süleyman oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
37) Baxşəliyev Kəmaləddin Məcid oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
38) Qurbanov Azər Şahvələd oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin dövlət vergi müfəttişi,
39) Abdullayev Çingiz Şaban oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin dövlət vergi müfəttişi,
40) Ağayev Allahverən Əliqulu oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin dövlət vergi müfəttişi,
41) Zeynalov Fuad Məhəmməd oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Vergi qanunvericiliyinin icrasına nəzarət şöbəsinin dövlət vergi müfəttişi,
42) Rzayev Elçin Siyavuş oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini,
43) Poluxov Fəxrəddin Polux oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini,
44) Quliyev Fəhrad Mikayıl oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini,
45) Süleymanov Elyar Salman oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini,
46) Abbasov Abbas Qoşunalı oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini, Vergilər Nazirliyi yanında Bakı şəhəri Kiçik Sahibkarlıqla İş Departamenti,     
47) Qasımov İsrafil Məmməd oğlu - Departamentin baş direktorunun müavini,
48) Abdullayev Kəramət Həsən oğlu - Departamentin Ticarət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
49) Mustafayev Zaur Zəki oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
50) Axundov Rauf Tofiq oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin direktorunun müavini,
51) Axundov Rəzzaq Fəttah oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Bəyannamələrin və risklərin təhlili şöbəsinin rəhbəri,
52) Mehdizadə Azər Ədalət oğlu - Departamentin Tikinti fəaliyyəti ilə məşğul olan vergi ödəyiciləri ilə iş idarəsinin Vergi öhdəliklərinin icrasına nəzarət şöbəsinin rəhbəri,
53) Məlikli Cəmil Güləhməd oğlu - Departamentin Vergi ödəyicilərinə xidmət və uçot idarəsinin direktorunun müavini,
54) Hacıyev Elşad Cavanşir oğlu - Departamentin Vergi ödəyicilərinə xidmət və uçot idarəsinin direktorunun müavini,
55) Aslanov Firdovsi Qubad oğlu - Departamentin Vergi ödəyicilərinə xidmət və uçot idarəsinin direktorunun müavini,
56) İmanov Yaqub Şaban oğlu - Departamentin Vergi ödəyicilərinə xidmət və uçot idarəsinin direktorunun müavini,
57) Mahmudov Turac Müzəffər oğlu - Departamentin Vergi ödəyicilərinə xidmət və uçot idarəsinin direktorunun müavini,
58) Muradzadə Asif Sevindik oğlu - Departamentin Vergi ödəyicilərinə xidmət və uçot idarəsinin direktorunun müavini,
59) Cahangirov Asif Əbülfət oğlu - Departamentin Vergi ödəyicilərinə xidmət və uçot idarəsinin direktorunun müavini,
60) Xanməmmədov Emil Məmməd oğlu - Departamentin Xidmət fəaliyyəti ilə məşğul olan vergi ödəyiciləri ilə iş idarəsinin direktoru,
61) Xubanov Ravil Ziyəddin oğlu - Departamentin Xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
62) Əhmədov Yavər Ziyafər oğlu - Departamentin Xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
63) Kələntərli Elgüc Asif oğlu - Departamentin Xidmət fəaliyyəti ilə məşğul olan vergi ödəyiciləri ilə iş idarəsinin direktorunun müavini,
64) Bəkirov Haley Əhməd oğlu - Departamentin İstehsal fəaliyyəti ilə məşğul olan vergi ödəyiciləri ilə iş idarəsinin direktorunun müavini.
Qeyd edək ki, sərəncama göndərilən vergi işçilərindən Qabil Tarquliyev Diaspora ilə İş üzrə Dövlət Komitəsi sədri Nazim İbrahimovun bacısı oğlu, Fəxrəddin Poluxov Azərbaycanın Cənubi Afrika Respublikası, Anqola, Mozambik, Svazilend və Zimbabvedəki səfiri Elxan Poluxovun qardaşı, Abbas Abbasov Daxili İşlər Nazirliyi Baş Kadrlar İdarəsinin rəisi, polis general-mayoru Rafiq Abbasovun qardaşı, Azər Hüseynov Daxili İşlər Nazirliyinin (DİN) Baş İctimai Təhlükəsizlik İdarəsinin rəisi, polis general-mayoru Cavanşir Məmmədovun kürəkəni, Nəsimi Cəfərov İsmayıllı rayon İcra Hakimiyyətinin başçısı Mirdaməd Sadıqovun kürəkəni, Famil Miriyev Şəmkir rayon İcra Hakimiyyətinin başçısı Alimpaşa Məmmədovun bibisi oğlu, Kəmaləddin Baxşəliyev, Çingiz Abdullayev, Turac Mahmudov, Raqif Qurbanov və Firdovsi Aslanov keçmiş vergilər naziri Fazil Məmmədovun tələbə yoldaşları, Rahim Əfəndiyev və Qüdrət Seyfullayev eks nazirin yaxın dostu, ölkə daxilində və xaricində olan biznesini idarə edən əsas şəxslərdəndir.
E.Ə.
www.oxu.az
"
"Tarixin ən varlı adamının adı açıqlandı“Amazon” şirkətinin təsisçisi Ceff Bezos dünya tarixində ən varlı adam olub.
Oxu.Az xəbər verir ki, bu ilin 8 yanvarında C.Bezosun varidatı 105,1 mlrd. dollar məbləğində dəyərləndirilib.
Beləliklə, bu göstəriciyə görə, C.Bezos “Microsoft” şirkətinin təsisçisi Bill Qeytsi geridə qoyub.
Bu zəngin adamın varidatının böyük hissəsini “Amazon”un səhmləri təşkil edir. Satış dövründə onun varidatı 100 milyard dollara çatıb.
Qeyd edək ki, dünyanın bütün ən zəngin insanları 2017-ci ildə ümumilikdə 1 trilyon dollar məbləğində varlanıb.
A.M.
www.oxu.az
"
"Koreyalı ekspert: Ağıllı fermer təsərrüfatı mənim üçün çox maraqlıdır - FOTOBakıdakı ADA Universitetində sahibkarlıq və startaplar üzrə məsləhətçi kimi fəaliyyət göstərən Cənubi Koreyalı ekspert Saymon Ri Bakı Biznes Fabrikinin (BBF) qonağı olub.
Oxu.Az-ın məlumatına görə, BBF rəhbərliyi ilə görüşdən sonra o, Report-un suallarını cavablandırıb. Həmin müsahibəni təqdim edirik:
- Sizin haqqınızda qısa məlumatımız var. Bildiyimiz qədər ADA Universitetində çalışırsınız. Amma istərdim sizi bir qədər daha geniş tanıyaq.
- Adım Saymon Ridir. Cənubi Koreyadanam. ADA Universitetinə məsləhətçi qismində göndərilmişəm. Məsləhət verdiyim əsas sahə universitetə startaplar və biznes inkubasiya mərkəzlərinin yaradılmasında köməklik göstərməkdir, yəni işim tələbələrə yeni ideyaların yaranması və inkişaf etdirilməsi sahəsində dəstək olmaq və bunun üçün müəyyən infrastruktura çıxış əldə etmək üçün onlara məsləhət verməkdir. Bu günə kimi bu sahə üzrə çalışıram.
- Artıq bir müddətdir ki, ADA Universitetindəsiniz. Burada qlobal potensiala malik hər hansı startap layihələri mövcuddurmu?
- Hazırda bu fəaliyyət növü ADA Universiteti üçün yeni bir sahədir və proses özünün ilkin mərhələsindədir. Son vaxtlar bu proseslə bağlı müəyyən irəliləyiş əldə etmişik və tələbələrə bəzi ideyalarının ortaya çıxmasında dəstək göstərmişik. Artıq tələbələr arasında bir neçə ideyanın layihələndirilməsi işlərini tamamlamışıq. Hətta nəticə etibarilə, artıq bir neçə gözəl startap komandasını da müəyyən edə bilmişik. Onlar əsl startap şirkəti yaradacaqlar. Şübhəsiz ki, gələcəkdə onların bəziləri hətta qlobal potensiala da malik ola bilərlər.

- BBF menecmenti ilə görüşmüşünüz. Görüşlə bağlı təəssüratınız necədir? Şirkətin potensialını necə qiymətləndirirsiniz?
- Yaxşı sualdır. İlk olaraq, BBF kifayət qədər maraqlı və unikal, həmçinin, digər inkubasiya mərkəzlərindən, hətta digər universitetlərdən fərqli bir məkandır. Burada startaplara dəstək üçün lazımi avadanlıqlar və infrastruktur mövcuddur. Şirkətdə həmçinin ideya müəliffilərinin startap layihələrinin inkişaf etdirilməsi üçün əsaslı təlimlər  təşkil olunur və onlara məsləhətlər verilir. Bakı Biznes Fabrikində həmçinin, startaplara müəyən investisiyanın cəlb olunmasında birbaşa və dolayısı ilə dəstək göstərilir. Azərbaycandakı digər inkubasiya mərkəzləri isə bu işi elə də yaxşı bacarmır. Buna görə də, kifayət qədər böyük fərq var. Fikrimcə, tezliklə BBF Azərbaycanda bu sahədə böyük potensiala malik olan qabaqcıl mərkəzə çevriləcək.

- Cənubi Koreya haqqında düşünəndə ağla ilk gələn İKT-sahəsidir. Startaplarla bağlı danışılanda isə çoxları düşünür ki, bu mütləq İKT ilə bağlı olmalıdır. Göründüyü kimi digər sahələri də əhatə edən startap layihələr var. Siz artıq bir müddətdir ki, buradasız və Azərbaycanda müşahidələr aparırsız. Necə hesab edirsiz, Azərbaycanda hansı fəaliyyət sahələrində reallaşan startap layihələr daha uğurlu ola bilər?
- Cənubi Koreyada texnologiyaya əsaslanan startaplarımızla bağlı məlumata sahib olduğunuz üçün təşəkkür edirəm. Dünyanın hər yerində istifadəçilər var, Amerika Birləşmiş Ştatlarından başlayaraq, eləcə də, Avropanın istənilən ölkəsində startuplar texnologiyaya əsaslanan layihələr üzrə işə başlayırlar. Lakin daha sonra onlar sənaye ilə bağlı bütün sahələrdə də İT xidmətindən istifadə edirlər. Buna görə də, hətta bu gün Azərbaycan müəyyən İKT, məsələn, İKT texnologiyası sahəsində kifayət qədər gücə malikdir. Müəyyən texnologiya bazasını yaratdıqdan sonra onu bütün sənaye sektoru üzrə genişləndirmək mümkündür. Məsələn, kənd təsərrüfatı sənayesi. Bu gün dünya kənd təsərrüfatı sahəsi İKT texnologiyasına inteqrasiya olunmalıdır. Ağıllı fermer təsərrüfatı, hətta turizm sənayesini də buna misal göstərmək olar. Xaricdən daha çox turist cəlb etmək üçün Azərbaycan İKT-yə əsaslanan sahələri və bu fəaliyyət növü üzrə xidmətləri inkişaf etdirməlidir. Məhz buna görə, Azərbaycan daha çox iki məsələ üzərində düşünməlidir. Birinci, xüsusi texnologiyalar, məsələn, İKT-yə əsaslanan startaplar. Daha sonra, biz müəyyən ənənəvi sənayeyə əsaslanan fəaliyyət növlərini, eyni zamanda, xidmət sahələrini genişləndirməliyik.

- Son sualım “coworking”lərlə bağlıdır. Mümkündürmü ki, Azərbaycan və Cənubi Koreya startapçılarının oxşar və yaxud eyni ideyaları ilə bağlı ortaq fəaliyyət təşkil edilsin?
- Yaxşı sualdır. Baxmayaraq ki, Cənubi Koreya İKT sahəsi üzrə dünyada aparıcı ölkədir, onların məhdudlaşdırılması daha əvvəl qlobal səviyyədə nəzərdə tutulmayıb. Lakin indi onlar qlobal strategiyanın qurulmasında çox israrlıdır. BBF-in Azərbaycandakı fəaliyyəti isə bu strategiyaya uyğundur. Biz yalnız texnologiya əsaslı yox, həmçinin, kənd təsərrüfatı və ya ağır sənaye, kiçik və orta sahibkarlıq kimi bir qədər yuxarıda qeyd etdiyim xüsusi sənaye sahəsində Koreya startapı və hətta Koreya şirkəti ilə birlikdə işləyə bilərik. Bu növ əməkdaşlıq Azərbaycanda uğur qazanmaq üçün yaxşı imkandır. Gələcəkdə biz yaxşı münasibətlər qura və bunun üçün müəyyən əməkdaşlıq imkanları üçün fəaliyyət sahələrini müəyyənləşdirə bilərik. Şəxsi marağım ondan ibarətdir ki, mən kənd təsərrüfatı sahəsinə, xüsusilə ağıllı fermer təsərrüfatına böyük maraq göstərirəm. Bu fərqli sahəni inkişaf etdirmək Azərbaycan üçün əla potensialdır.

A.M.
www.oxu.az
"
"Valyuta yığanların nəzərinə: Dollar bu il zəif olacaq  “Goldman Sachs”ın aparıcı, iqtisadçısı Can Hatziusu ABŞ Mərkəzi Bankının gözlənilən dörd faiz artımı qərarına baxmayaraq, bu ilin dollar üçün zəif keçəcəyini açıqlayıb.  
Oxu.Az Bloomberg-ə istinadən xəbər verir ki, C. Hatziusu dolların böyük valyutalara, hətta inkişaf edən ölkələrin valyutalarına nisbətdə zəif olacağını bəyan edib. 
Normal situasiyalarda Mərkəzi Bankın faiz artımı qərarının valyutanın məzənnəsini dəstəkləməsinə gəlincə, Hatziusu düşünür ki, digər Mərkəzi Bankların siyasət dərəcələrində artımları dolların cazibəsini itirməsinə səbəb olacaq. 
Qeyd edək ki, bazarlarda ABŞ valyutasının bu il zəif performans göstərəcəyinə dair ehtimallar var. 2017-ci ildə FES-in faizləri 3 faiz artırmasına və Donald Tramp hökumətinin vergi islahatlarına baxmayaraq, dollar avroya nisbətdə 10 faiz dəyər itirib.
L.Ə.
www.oxu.az
"
"Dolların sabaha olan məzənnəsiManatın yanvarın 10-na olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 10.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
L.Ə.
www.oxu.az
"
"Bakıda “Burger King” açıldı Bakıda dünyaca məşhur fast-food şəbəkəsi olan “Burger King”in restoranı açılıb. 
Oxu.Az xəbər verir ki, Azərbaycanda bu restoranının françayzinq çərçivəsində fəaliyyət göstərəcəyinə dair xəbərlər bir neçə il əvvəldən yayılmışdı.
Belə ki, o zaman Türkiyənin qida şirkəti “TAB GİDA” Gürcüstan və Azərbaycanda bu restoranların açılması ilə bağlı françayzinq aldığını bildirirdi. 
“Burger King Corporation” – ABŞ şirkətidir. Mənzil qərargahı Florida ştatında, Mayami-Deyddə yerləşir. 2013-cü ilin sonuna olan göstəricilərə əsasən, “Burger King” dünyanın 79 ölkəsində 13 min restorana sahibdir. Bunun 66%-i ABŞ-da yerləşir. Onlardan 90%-i françayzinqdir.
L.Ə.
www.oxu.az
"
"Premium kartlara pulsuz sahib olmaq üçün son fürsət“Expressbank”da pulsuz premium kartların verilməsi üzrə möhtəşəm kampaniyanın bitməsinə saylı günlər qalıb. Siz də əlavə xərc çəkmədən yüksək statuslu kart sahibi olmaq istəyirsinizsə, “Expressbank”a tələsin.
Belə ki, “Expressbank”da kampaniya çərçivəsində hesaba minimum 400 AZN/USD/EUR/GBP ilkin mədaxil etməklə VISA Gold/MasterCard Gold, 800 AZN/USD/EUR/GBP ilkin mədaxillə isə VISA Platinum/MasterCard Platinum kartlarını pulsuz sifariş etmək mümkündür. Həmin vəsaiti heç bir komissiya olmadan nağdlaşdıra və ya “ExpressClub” layihəsi çərçivəsində ölkədaxili POS-terminallarda ödəməklə xərclərinizi gəlirə çevirə bilərsiniz.
“Expressbank”ın bütün kart sahibləri ölkədaxili POS-terminallar vasitəsilə alış-veriş edərkən, xərclədikləri məbləğin 20%-dək hissəsini karta geri alırlar (“cashback”). Üstəlik, ölkə üzrə quraşdırılmış ExpressPay ödəniş terminalı və ya Şəxsi kabinet vasitəsi ilə istənilən zaman hesabınızı artırmaq və hesabla bağlı digər əməliyyatları həyata keçirmək mümkündür.
Premium növ kart sahibləri  xüsusi üstünlüklərdən istifadə edə bilərlər: beynəlxalq Visa GCAS və MasterCard Global Service dəstəyi, səhiyyə və hüquq məsləhətləri – Visa ISOS və MasterAssist/Travel Assistance Service, ölkə xaricində itirilmiş və ya oğurlanmış kartın sahibinə təcili nağd pulun verilməsi, xüsusi təkliflər proqramı - Visa Worlds Best Offers və MasterCard Priceless, Azərbaycanda və digər dövlətlərdə bir çox ticarət obyektlərində endirimlər, təmassız ödəniş imkanı  və s.
“Expressbank”ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 700-dək ExpressPay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi “Facebook” səhifəsinə (www.facebook.com/Expressbank) daxil ola bilərsiniz.
www.oxu.az
"
"“Azəriqaz” abonentlərin ittihamlarını cavablandırdıSOCAR-ın “Azəriqaz” İstehsalat Birliyi ilə abonentlər arasında narazılıq yaranıb. Belə ki, Smart İTRON məişət qaz sayğaclarından istifadə edən bəzi istehlakçılar bu ilin yanvar ayında ödəniş etsələr də, təbii qazın qiymətinin limit çərçivəsində 10 qəpikdən deyil, 20 qəpikdən hesablandığını iddia edirlər. 
Oxu.Az-a açıqlama verən “Azəriqaz”ın ictimaiyyətlə əlaqələr şöbəsinin rəhbəri İbrahim Kərbəlayev bildirir ki, ötən ilin dekabr ayının sonunda 2017-ci il üzrə nəzərdə tutulan limit başa çatıb:
“Bildirişlərin verilməsi istirahət və bayram günlərinə təsadüf etdiyindən yanvar ayının ilk həftəsi bu proses artıq yekunlaşdırılıb”.
Sayğacların göstəricisində yaranan fərqlərlə bağlı şikayətlərə gəlincə, İ.Kərbəlayev deyir ki, Smart İTRON məişət qaz sayğaclarından istifadə edən abunəçi kartına 10 manat yükləyirsə, bu, 100 kubmetr qaz deməkdir:
“Sayğacın göstəricisi qazın sərfiyyatını manatla deyil, kubmetrlə göstərir. Bəzən abunəçilər sayğaca vəsaiti daxil edirlər və  sayğac 100 kubmetr göstərdikdə, istehlakçılar bunu 10 manat kimi başa düşürlər. Məsələn, abonentlər sayğacın kartına 10 manat yükləyir. Bundan sonra da deyirlər ki, sayğacda göstərici 10 deyil, 5 manatdır. Bu göstərici 50 kubmetr deməkdir. 
Digər tərəfdən, abonentin müraciəti əsasında bazaya baxanda aydın olur ki, abonent sayğacın smart-kartına dekabr ayında ödəniş edib. Limiti keçibsə, artıq bu, bazada kartın uçotu 20 qəpik tarifi ilə oturub. Yəni, dekabr ayında ödəniş edib, yanvar ayının ilk günlərində sayğaca 10 manat daxil edibsə, orada 100 kubmetr deyil, 50 kubmetr göstərəcək. Yəni, vəsait baxımından onu 5 manat kimi göstərəcək.
Qısası smart-karta ödəniş ötən ilin dekabr ayında aparılıbsa və bu vəsaiti sayğaca yanvar ayında daxil edirsə, verilmiş limiti də keçibsə, o zaman bu abonentlər 10 qəpik tarifi ilə deyil, 20 qəpik tarifi ilə ödənişli qazdan istifadə edəcəklər. Ancaq bu ilin yanvar ayının 1-dən etibarən smart-karta ödənişi aparılıbsa, təbii ki, yeni 1700 kubmetr limitin verilməsi ilə əlaqədar “mavi yanacaq”dan 10 qəpik tarifi ilə istifadə edəcəklər”. 
Məlum olub ki, hazırda  “Azəriqaz”ın mütəxəssisləri tərəfindən monitorinq aparılıb:
“Mexaniki qaz sayğacları istifadə edən abonentlərin 20 faizi ayrılmış illik limiti keçiblər”.
L.Ə.
www.oxu.az
"
"Azərbaycan OPEC+ üzrə bütün öhdəlikləri yerinə yetiribAzərbaycan Energetika Nazirliyinin mətbuat xidmətinin rəhbəri Zəminə Əliyeva bildirib ki, Azərbaycan 2017-ci ildə OPEC+ razılaşması çərçivəsində götürdüyü bütün öhdəlikləri yerinə yetirib.
Oxu.Az xəbər verir ki, bu barədə “RİA Novosti” məlumat yayıb.
Z.Əliyeva əlavə edib ki, Azərbaycan dekabr ayında OPEC-in monitorinq komitəsinə gündəlik neft hasilatı (810 min barel) barədə məlumatları təqdim edib.
Əliyeva Azərbaycanın neft hasilatının ixtisarı ilə bağlı götürdüyü öhdəlikləri tam olaraq yerinə yetirdiyini vurğulayıb.
 www.oxu.az
"
"Hesablama Palatası ötən il telefon danışığına 15 min manat xərcləyibHesablama Palatasının 2017-ci ildə xərcləri 3 369 432 manat təşkil edib.
Palatadan Oxu.Az-a verilən məlumata görə, qurum xərclər smetasını 88,14% icra edib.
Əməyin ödənilməsi ilə bağlı ödənişlərə isə il ərzində 526.460 manat xərclənib. Ştatda olan işçilərin əməkhaqqı xərcləri 1 750 146 manat, ştatdankənar işçilərin əməkhaqqı xərcləri isə 35564 manat olub. 
Pensiyaya çıxan dövlət qulluqçularına müavinətlər üzrə ödənişlər 11 218 manat, iş qabiliyyətini müvəqqəti itirməyə görə verilən müavinət 20 838 manat təşkil edib. 
Hesabatda diqqəti çəkən palatanın kommunal xərcləri olub. Belə ki, ötən il elektrik enerjisi haqqının ödənilməsinə 22.986 manat, təbii qazdan istifadə üçün 10.000, su haqqının ödənilməsinə 2. 358 manat, istilik enerjisi haqqının ödənilməsinə 6.000, kanalizasiya xidmətləri haqqının ödənilməsinə 2.359 manat ödənilib. 
Ötən il Hesablama Palatasının işçiləri 15.928 manat dəyərində ölkədaxili telefon danışığı reallaşdırıblar. Beynəlxalq telefon danışıq haqları 266 manat olub. İnternet xidməti haqqının ödənilməsinə 14.160 xərclənib. 
Ölkədaxili ezamiyyətlər üzrə xərclərdə 59 438 manat və ya 60,04%, xarici ezamiyyətlərdə 74 480 manat artım olub.
L.Ə.
www.oxu.az
"
"Hərracda avtomobillərin qiyməti qalxıb Bu gün Əmlak Məsələləri Dövlət Komitəsi (ƏMDK) dövlət əmlakının özəlləşdirilməsi ilə bağlı növbəti hərracını keçirib.
Oxu.Az Dövlət Komitəsinə istinadən xəbər verir ki, hərracda Bakının Nərimanov rayonunda yerləşən 50 kv.m.-lik və 40 kv.m.-lik qeyri-yaşayış sahələrinin ilkin start qiymətləri müvafiq olaraq 15 min manat və 14 min manat olsa da, sonda onlara ­­31 150 manat və 32 min manat təklif edilib.
Nəqliyyat vasitələrinin satışı da rəqabətli keçib. “QAZ-3102” və “Nissan Maxima” markalı avtomobillərin start qiymətləri müvafiq olaraq 2 000 manat və 2 775 manat olsa da, sonda 3800 manata və 5 050 manata özəlləşdirilib.
Ümumilikdə hərracda 21 dövlət əmlakı özəlləşdirilib. Bunlardan dördü kiçik dövlət müəssisə və obyekti, 15-i qeyri-yaşayış sahəsi, ikisi isə nəqliyyat vasitəsidir. Bakı şəhəri üzrə 15 istifadəsiz qeyri-yaşayış sahəsi və iki nəqliyyat vasitəsi, respublikanın digər şəhər və rayonları üzrə dörd kiçik dövlət müəssisəsi özəlləşdirilib.
L.Ə.
www.oxu.az
"
"“Exchange” açmaq neçəyə başa gələcək?Maliyyə Bazarlarına Nəzarət Palatası “Valyuta mübadiləsi fəaliyyətinə lisenziya almış şəxslər tərəfindən valyuta mübadiləsi əməliyyatlarının aparılması Qaydası”nı təsdiqləyib. Yeni qayda “Valyuta tənzimi haqqında” qanuna uyğun olaraq valyuta mübadiləsi fəaliyyətinə lisenziya almış şəxslər tərəfindən valyuta mübadiləsi əməliyyatlarının aparılması, valyuta mübadiləsi əməliyyatlarının həyata keçirilməsi üçün təşkilati, texniki təchizat və təhlükəsizlik tələblərini  tənzimləyir. 
Xatırladaq ki, “exchange”lərin fəaliyyəti 2016-cı ildən dayandırılaraq, valyutanın alqı-satqısı əməliyyatları banklara həvalə edilib. Faktiki olaraq banklar son bir ildir ki, valyuta dəyişmə məntəq“”əsi rolunu oynayırlar. Valyuta mübadiləsi məntəqələrinin bazara qayıtması ilə bankların bu istiqamətdəki fəaliyyətlərinin yumşalıb-yumşalmayacağı sual doğurur. Söhbət bankların dolların alışını aşağı məzənnə, satışını isə yüksək məzənnə ilə həyata keçirməsindən gedir. 
Valyuta mübadiləsi məntəqələri harada olacaq? 
Qaydalara görə, valyuta mübadiləsi məntəqəsi köşk formasında, ayrıca binada və ya binanın küçəyə çıxışı olan hissəsində təşkil edilməlidir. Bundan başqa, binanın daxilinə çıxışı olan valyuta mübadiləsi məntəqələri yalnız mehmanxanalarda, vağzallarda, limanlarda açılır.
Həmçinin, valyuta mübadiləsi məntəqəsi nəzərdə tutulan əməliyyatların aparılması üçün ən azı 6 (altı) kvadrat metr sahəyə malik olmalıdır. Valyuta mübadiləsi məntəqəsinin konstruksiyası xəzinədarın təhlükəsizliyini və qiymətlilərin mühafizəsini təmin etməlidir. Valyuta mübadiləsi məntəqəsinin ön divarından vizual müşahidə təmin olmalı, müşahidə pəncərəsi antivandal şüşə ilə əhatə edilməlidir. 
Məntəqə hesablama, pulsayan, pulların həqiqiliyini yoxlayan avadanlıqlarla və odadavamlı seyflə təmin edilməlidir. 

Müştəriyə nə qədər pul satılacaq?
Valyuta mübadiləsi məntəqəsində nağd xarici valyutanın bir müştəriyə 500 (beş yüz) ABŞ dollarına ekvivalent məbləğdən artıq satılması, habelə bir müştəridən 10000 (on min) ABŞ dolları ekvivalent məbləğdən artıq alınması şəxsiyyəti təsdiq edən sənəd əsasında aparılacaq. Əməliyyat günü ərzində xarici valyuta və ya milli valyuta vəsaitləri qurtardığı hallar istisna olmaqla, valyuta mübadiləsi məntəqəsində yalnız alış və ya yalnız satış əməliyyatlarının aparılmasına yol verilmir.
“Sənədli-sübutlu” əməliyyat 
Valyuta mübadiləsi məntəqəsində hər bir əməliyyat onun həyata keçirildiyi anda bu qaydada müəyyən edilən formada uçota alınacaq. Uçota alınmış məlumatlar ən azı üç il müddətinə valyuta mübadiləsi məntəqəsinin müvafiq proqram təminatında saxlanılmalıdır.  Valyuta mübadiləsi əməliyyatları aparıldıqda müştəriyə həmin əməliyyatlar üzrə ciddi hesabat blankı hesab olunan valyuta mübadiləsi qəbzi verilir. 

Qara bazar yox olacaqmı? 
Qaydaları Oxu.Az-a şərh edən iqtdisadçı-ekspert Natiq Cəfərli deyir ki, valyuta mübadiləsi məntəqələrinin bağlanmasından sonra qara bazar çiçəkləndi:
“Banklar iş rejimlərini tənzimləyə bilmirdilər. İş saatının başa çatmasından sonra, şənbə və bazar, bayram günləri banklar bağlı olurdu. Nəticədə tələbat ödənilmirdi. Valyuta mübadilə məntəqələrinin bazara qayıtması banklarla rəqabətli mühitə gətirib çıxaracaq. Ən müsbət cəhət odur ki, alışla satış arasında fərq azalacaq. Bir sıra bank şöbələrində valyutanın alış-satış qiyməti arasında fərq böyük idi”.
Ekspertin sözlərinə görə, valyutadəyişmə məntəqələrinin açılması valyutanın alış və satışındakı fərqin azalmasına gətirib çıxaracaq:
“Bu, turistlərin də işini asanlaşdıracaq”.
Kütləvi olmayacaq
İqtisadçı məntəqələrin sayının çox olacağını düşünmür. Bunun səbəbini də şərtlərin ağır olması ilə izah edir:
“Valyutadəyişmə məntəqələri əsasən, turistlərin çox olduğu yerlərdə, yəni şəhərin mərkəzində açılacaq. Yaxın günlərdə prosesi müşahidə edəcəyik.
Valyutadəyişmə məntəqələri bağlanmazdan əvvəl  ölkə ərazisində təxminən 4000 nəfər vətəndaş bu sahədə işlə təmin edilmişdi. İnanmıram, həmin səviyyə yenidən təkrarlansın. Ən yaxşı halda şəhərin mərkəzində bir neçə məntəqə açılacaq. Novruz bayramına qədər proses yekunlaşacaq”.
Valyutdəyişmə məntəqəsi açmağın xərci 
N.Cəfərli deyir ki, valyutadəyişmə məntəqəsi açmaq sahibkara elə də ucuz qiymətə başa gəlməyəcək:
“Lisenziyanın alınması, avadanlıqlarla təhcizat bahalı prosesdir”. 
Məlum oldu ki, məntəqənin açılması üçün lisenziyanın dəyəri 500 manatdır:
“50 min manat depozitə pul qoyulmalıdır. Bu vəsait kapital kimi qalacaq. Digər tərəfdən, məntəqənin ərazisi minimum altı kvadratmetr olmalıdır. Valyuta mübadiləsi məntəqəsi hesablama, pulsayan, pulların həqiqiliyini yoxlayan avadanlıqlarla və odadavamlı seyflə təmin edilməlidir. Aparılan hər bir əməliyyatın qeydə alınması üçün texnoloji vasitələr (kompüter, printer) və müvafiq proqram təminatı, videomüşahidənin aparılması üçün texnoloji vasitələr ilə təmin olunmalıdır. Bunların hamısı kifayət qədər xərc tələb edir. Ən kobud hesablamalarla bir valyutadəyişmə məntəqəsi üçün, 50 min manat depozit də olmaqla, 90 min manat sərmayə lazımdır. Hər iş adamı bu yükün altına əlini qoymaz”.
L.Əliyeva
www.oxu.az
"
"Dolların məzənnəsi dəyişmədi - HƏRRAC Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, bu gün üçün USD/AZN rəsmi məzənnə 1,7001 səviyyəsində müəyyən edilib.
L.Ə.
www.oxu.az
"
"Vahid Əhmədov: Rəqabət Məcəlləsinin qəbulu qaçılmazdırÖlkədə bazar iqtisadiyyatının tam oturuşması, azad rəqabət mühitinin yaradılması və formalaşdırılması, sahibkarlığın inkişaf etdirilməsi, monopoliyanın aradan qaldırılması üçün Rəqabət Məcəlləsinin qəbulu vacibdir və qaçılmazdır.
Oxu.Az xəbər verir ki, bunu Milli Məclisin (MM) İqtisadi siyasət, sənaye və sahibkarlıq komitəsinin üzvü Vahid Əhmədov deyib.
O qeyd edib ki, bu gün belə bir məcəlləyə hava, su kimi ehtiyac var. 
Millət vəkilinin sözlərinə görə, Rəqabət Məcəlləsinin qəbulu illərdir yubanır, ləngidilir:
“Bildiyiniz kimi, Rəqabət Məcəlləsi 3-cü çağırış Milli Məclisin plenar iclasının müzakirəsinə çıxarılaraq, birinci oxunuşdan keçirilmişdi. Çox təəssüflər olsun ki, üstündən az qala 10-11 il keçir, ancaq məcəllənin növbəti oxunuşların müzakirəsinə çıxarılması və bütövlükdə qəbulu ləngidilir, uzadılır. Bununla bağlı həm mən, həm həmkarım Əli Məsimli dəfələrlə məsələ qaldırmışıq. İstər parlamentin plenar, istərsə də üzvü olduğum komitənin iclaslarında bu məsələni bir neçə dəfə gündəmə gətirmiş, onun qəbulunun vacibliyini söyləmiş, ümumiyyətlə, məcəllənin qəbuluna mane törədilməsinə, bunda maraqlı olan şəxslərə öz kəskin etirazımızı bildirmişik. Lakin əfsuslar olsun ki, məcəllənin müzakirələrə çıxarılması və qəbulu hələ də mümkün olmayıb.
Bununla belə, sevindirici haldır ki, Rəqabət Məcəlləsinin qəbulu məsələsi 2016-cı ildə ölkə prezidenti tərəfindən ortaya qoyulmuş “Strateji Yol Xəritəsi”ndə öz əksini tapıb. Amma orada bu məcəllənin 2017-2021-ci illər arasında qəbulu vurğulanıb. 2017-ci il başa çatdı və bu baxımdan, Rəqabət Məcəlləsinin qəbulu artıq ötən il mümkün olmadı. Ancaq mənə daxil olan məlumata görə, bu il, nəhayət, Rəcabət Məcəlləsinin parlamentin plenar iclasına çıxarılaraq qəbulu nəzərdə tutulur. Mən özüm də müəyyən şəxslərlə, orqanlarla bu barədə danışmışam, Məcəllənin 2021-ci ilə qədər deyil, elə 2018-ci ildə qəbul olunmasının vacibliyini söyləmişəm. Mənə də bildirilib ki, bu il artıq adıçəkilən məcəllənin qəbulu tam başa çatacaq. Bir daha qeyd edirəm ki, belə bir məcəlllənin qəbulu olduqca vacibdir.
Ölkə prezidenti cənab İlham Əliyevin göstərişi və tapşırığı ilə ölkədə inhisarçılıq hallarının aradan qaldırılması istiqamətində mühüm addımlar atılsa da, müəyyən müsbət nəticələr əldə edilsə də, hələ də bəzi sahələrdə monopoliya, inhisarçılıq elementləri qalmaqda, ölkədə bazar iqtisadiyyatının, sahibkarlığın inkişafına, azad rəqabət mühitinin yaranmasına mane olmaqdadır. Bu baxımdan, Rəcabət Məcəlləsinin qəbulu zəruri, qaçılmazdır”.
Kamil HƏMZƏOĞLU
www.oxu.az
"
"Yaşayış məhəllələri yenidən layihələndiriləcək “Yaşayış məntəqələrinin yaşıllıqla təmin edilməsi Normaları” təsdiqlənib.
Oxu.Az Nazirlər Kabinetinə istinadən xəbər verir ki, normalar Azərbaycan Respublikasının Şəhərsalma və Tikinti Məcəlləsinin 68.2-ci maddəsinə uyğun olaraq hazırlanıb. Yaşayış məntəqələrinin yaşıllıqla təmin edilməsi normaları müəyyən edilir.
Normalara əsasən, yaşayış məntəqələrinin layihələndirilməsi zamanı yaşıllıq faizi ayrılmış ərazinin minimum 40 faizini təşkil etməlidir. Əhalinin mövcud məskunlaşdığı məhəllələr yenidən layihələndirilərkən yaşıllıq faizi həmin ərazinin minimum 25 faizi olmalıdır. 
L.Ə.
www.oxu.az
"
"Azərbaycan nefti ucuzlaşdı Azərbaycan nefti dəyərdən düşüb.
Oxu.Az xəbər verir ki, 9 yanvar, saat 09:30-a olan məlumata əsasən, “AzeriLight” markalı neftin 1 barelinin dəyəri 0,06 dollar və ya 0,09% azalaraq 69,86 dollar təşkil edib.
L.Ə.
www.oxu.az
"
"Avro cüzi ucuzlaşdı – RƏSMİ Azərbaycan Mərkəzi Bankı yanvarın 9-u tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2.0346 manatdır.



L.Ə.
www.oxu.az
"
"Neft bahalaşdıDünya birjalarında neft bahalaşıb.
Oxu.Az xəbər verir ki, yanvarın 9-da Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,47 dollar və ya 0,76% artaraq 62,20 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,42 dollar və ya 0,62% artaraq 68,20 dollar olub.
E.Ə.
www.oxu.az
"
"Bakıda kirayə evlər bahalaşa bilər – VİDEOPaytaxtda aparılan ard-arda köçürmə və söküntü işləri kirayə qiymətlərinə təsir edəcək.
Oxu.Az Xəzər TV-yə istinadən xəbər verir ki, əmlak məsələləri üzrə mütəxəssislər bildiri ki, xüsusən də Yasamal rayonunda ""Sovetski"" kimi tanınan ərazidə aparılan abadlaşdırmanın 2-ci mərhələsi çərçivəsində 2010 ev və obyektin söküləməsi qiymət artımına səbəb olacaq.
Ekspert Nüsrət İbrahimovun sözlərinə görə, ötən illərin təcrübəsinə əsasən onu demək olar ki, təkcə “Sovetski”də aparılacaq söküntü işlərinə görə qiymət artımı 4-5 %-ə qədər baş verə bilər.
Söküntü aparılan ərazilərdə yaşayan insanlar ucuz olması üçün adətən şəhərətrafı əraziləri seçirlər ki, bu da daha çox həmin ərazilərdə qiymət artımına səbəb olur. Paytaxtın müxtəlif rayonlarında həyata keçrilən pilot layihələr də kirayə qiymətlərinin artımına təsir edir.

A.M.
www.oxu.az
"
"Türkiyədən ölkəmizə gələn turistlərin sayı azalıbSon 5 illə müqayisədə 2017-ci ildə ölkəyə gələn xarici vətəndaşların sayında artım müşahidə edilib. 
Oxu.Az Mədəniyyət və Turizm Nazirliyinin İnformasiya və ictimaiyyətlə əlaqələr şöbəsinə istinadən xəbər verir ki, 2016-cı illə müqayisədə 2017-ci ildə ölkəmizə gələn xarici vətəndaşların sayı 449 215 (20%) nəfər artaraq 2 691 998 nəfər olub.
Bu da indiyə qədər müşahidə edilmiş ən yüksək göstəricidir. Onlardan 853 082 Rusiya Federasiyası, 537 710 Gürcüstan, 362 597 İran, 301 553 Türkiyə, 102 360 Birləşmiş Ərəb Əmirlikləri,  62 454 İraq, 57 756 Ukrayna, 33 273 Səudiyyə Ərəbistanı, 381 213 nəfəri isə digər ölkələrin vətəndaşları olub.
Xarici vətəndaşlar daha çox iyul ayında gəlib ki, bu da 313 515 nəfər təşkil edib.
2017-ci ildə ölkəmizə gələn xarici vətəndaşların ümumi sayında Rusiya, Gürcüstan, İran, Türkiyə və BƏƏ vətəndaşlarının xüsusi çəkisi daha çox olub. Müvafiq olaraq 31,6 faiz, 19,9 faiz, 13,4  faiz, 11,2 faiz və 3,8 faiz təşkil edib.
2017-ci ildə əsas artım tempi göstərən ölkələr İran, BƏƏ, Rusiya və Səudiyyə Ərəbistanı olub. 
2016-cı illə müqayisədə 2017-ci ildə Səudiyyə Ərəbistanından 4.5 dəfə, Omandan 7.4 dəfə, BƏƏ-dən 1.9 dəfə, İrandan 1.4 dəfə, Hindistandan 2.3 dəfə çox xarici vətəndaş gəlib. Lakin Türkiyədən Azərbaycana gələnlərin sayında 11 790 nəfər azalma müşahidə edilib.
L.Ə.
www.oxu.az 
 
"
"Dolların sabaha olan məzənnəsi Manatın yanvarın 9-na olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 09.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
www.oxu.az
"
"İşsizlik əməkhaqları kimlərə veriləcək?“Sığortaolunanların əməkhaqlarının maliyyələşdirilməsi Qaydası” təsdiqlənib.
Nazirlər Kabinetindən Oxu.Az-a verilən məlumata görə, sığortaolunanların əməkhaqlarının maliyyələşdirilməsi şərtlərinə görə, xidmətdə işsiz kimi qeydiyyata alınan şəxslərin sığortaolunanların əməkhaqlarının maliyyələşdirilməsi proqramında iştirak etmək hüquqları var.
Kimlərə üstünlük verilir?
Proqramda iştirak edən işsizlərdən əlilliyi olan şəxslərə, gənclərə, cəzaçəkmə yerlərindən azad edilmiş şəxslərə və bir ildən artıq işsiz kimi qeydiyyatda olan şəxslərə üstünlük verilir. Proqramda işəgötürənlərin iştirakı üçün bir sıra şərtlər müəyyən edilir. Hansı ki, buraya son bir ildə fəaliyyətdə olan və müraciət tarixinə yerinə yetirilməmiş vergi öhdəliyi və digər icbari ödənişlər üzrə vaxtı keçmiş öhdəlikləri olmayan, son bir ildə iş yerlərinin sayını azaltmayan (ixtisar etməyən və ya ləğv etməyən), işçilərinin orta illik sayının 40 faizindən çoxunu sosial müdafiəyə xüsusi ehtiyacı olan şəxslər təşkil edən şərtlər daxildir. Şərtlərə görə, hər bir işəgötürən üzrə əməkhaqlarınn maliyyələşdirilməsi proqramına cəlb olunacaq sığortaolunanların sayı həmin işəgötürənin işçilərinin ümumi sayının beş faizindən çox ola bilməz.
Sığortaolunanların əməkhaqlarının məbləği 
Əməkhaqqının işsizlikdən sığorta vəsaiti hesabına maliyyələşdirilən hissəsi Dövlət Statistika Komitəsi tərəfindən əvvəlki il üçün müəyyən olunmuş orta aylıq əməkhaqqından çox, lakin minimum aylıq əməkhaqqından az olmamaq şərtilə, sığortaolunanın ştat vahidi üzrə nəzərdə tutulmuş əməkhaqqının (vəzifə maaşının) və əməkhaqqına üstəliyin (əməyin ödənişi fondundan hesablanan məcburi dövlət sosial sığorta haqqı, işsizlikdən sığorta haqqı, istehsalatda bədbəxt hadisələr və peşə xəstəlikləri nəticəsində peşə əmək qabiliyyətinin itirilməsi hallarından icbari sığorta haqqı) 50 faizini təşkil edir.
Əməkhaqqına əlavələr, mükafatlar və digər ödənclər işsizlikdən sığorta vəsaiti hesabına maliyyələşdirilmir. Bu ödənclər Əmək Məcəlləsi ilə müəyyən edilmiş qaydada işəgötürənlərin vəsaiti hesabına maliyyələşdirilir. Əməkhaqqının maliyyələşdirilən hissəsi əmək müqaviləsinin hüquqi qüvvəyə mindiyi aydan başlayaraq, hər ay işəgötürən tərəfindən Razılaşmada nəzərdə tutulan müddətdə və məbləğdə ödənilir. Razılaşmanı imzalamış işəgötürənlər onun icrası və Xidmət tərəfindən Proqram üzrə ödəniləcək vəsait barədə hesabatı sonrakı ayın 5-dək elektron qaydada MİS-ə (3 nömrəli əlavə) təqdim edirlər. Hesabatın Xidmət tərəfindən qəbul olunması təsdiq edildikdən sonra, həmin ayın 10-dan gec olmayaraq,  əməkhaqqının işsizlikdən sığorta vəsaiti hesabına maliyyələşdirilən hissəsi üzrə ödəniş işəgötürənə ödənilir.
İşəgötürənlərin təqdim etdikləri aylıq hesabatlar onların hər rüb üçün məcburi dövlət sosial sığorta haqqının toplanması qaydaları ilə müəyyən edilmiş müddətdə və formada təqdim etdikləri məcburi dövlət sosial sığortası üzrə rüblük hesabatla üzləşdirilir. İşsizlikdən sığorta vəsaiti hesabına artıq ödənilmiş əməkhaqları aşkar edildiyi halda, bu vəsaitin geri qaytarılması işəgötürənlərdən müəyyən edilmiş qaydada tələb olunur və həmin işəgötürənə münasibətdə Proqramın icrası dayandırılır.
Sığortaolunanlar neçə ay əməkhaqqı alacaqlar? 
İşin xüsusiyyətindən (Azərbaycan Respublikasının Əmək Məcəlləsinin 47-ci maddəsində nəzərdə tutulan hallardan) asılı olaraq, sığortaolunanların əməkhaqlarının maliyyələşdirilməsi 3 (üç), 6 (altı), 9 (doqquz) ay və yaxud 1 (bir) il müddətində Razılaşmaya uyğun həyata keçirilir. 
L.Ə.
www.oxu.az 
"
"Sement bahalaşdı: Evlərin qiyməti nə qədər qalxacaq? Ölkədə sementin qiyməti bahalaşıb. Mətbuatda yer alan xəbərlərə əsasən, “Norm” və “Holcim” markalarına aid sementlərdə 5-6% civarında bahalaşma baş verib. 
Oxu.Az xəbər verir ki, “Norm” Məhdud Məsuliyyətli Cəmiyyət sementin dəyərindəki artımı təsdiqləyib.
MMC-dən bildirilir ki, sementin bir tonu 115 manatdan 125 manata yüksəlib. Artıma səbəb isə dekabr ayında kimyəvi qatqılara vergi və dövlət rüsumunun yüksəldilməsi olub. 
Qeyd edək ki, təkcə sementin mənzil tikintisində xərclər üzrə ümumi portfeldəki çəkisi 7-10 faiz arasında dəyişir. Bu, kifayət qədər böyük rəqəmdir.

Sementin bahalaşmasının mənzillərin qiymətinə necə təsir edəcəyinə münasibət bildirən daşınmaz əmlak bazarı üzrə ekspert Ramil Osmanlı deyir ki, bu, fərdi yaşayış evlərinin tikintisində elə də böyük rol oynamayacaq:
“Lakin çoxmənzilli binaların tikintisində maya dəyərinə təsir göstərə bilər”.
Onun sözlərinə görə, mənzil tikintisi ilə məşğul olan sahibkarlar yerli sementdən az halda istifadə edirlər:
“Xarici istehsal semenetdən istifadə edilir. Hesab edirəm ki, sementin qiymətinin 5-6 faiz artımı tikintidə maya dəyərinə çox təsir etməyəcək. Sementin mənzil tikintisində xərclər üzrə ümumi portfeldəki çəkisi 7-10 faiz arasında dəyişir. Mənzillərin dəyərindəə 1,5 faiz artım müşahidə edilə bilər”.
R.Osmanlı deyir ki, Azərbaycan sementə olan tələbatını tam ödəmir. Yerli istehsal daxili tələbatın təqribən 50 faizini təşkil edir.
Məlumat üçün bildirək ki, Dövlət Statistika Komitəsi 2017-ci ilin yanvar-noyabr aylarında 2 milyon 658,9 min ton sement istehsal olunduğunu açıqlayıb. 

Daşınmaz əmlak bazarı üzrə ekspert Rəşad Əliyevə görə, yeni evlərin hər kvadratmetr üzrə qiymətinin 30 manat artması üçün bütün tikinti materiallarının qiymətləri 20% bahalaşmalıdır:
“Tikinti materialları bazarında isə bu ay artım müşahidə edilmir”. 
O bildirir ki, tikinti materiallarının evlərin maya dəyərində çəkisi 50-60% civarındadır:
“Digər hissə əməkhaqqı ilə bağlıdır. Ona görə də bu səviyyədə artım görmürük. Nəzərə alaq ki maya dəyəri satış qiymətlərinə təsir edir, ancaq təsir məhdud olur. Maya dəyərinin 5% artması o demək deyil ki satış qiyməti də 5% artmalıdır. Rentabellik yüksək olan yerdə bu satış qiymətinin artmasına hətta təsir etməyədə bilər. Ancaq layihənin gəlirliyini azalda bilər. Məsələn, əvvəl mayası 400 manata olan mənzili 600 manata satılırsa, indi 440 manat maya dəyəri olanda 600 manata satıla bilər"". 
L.Ə.
www.oxu.az 
"
"Qida Təhlükəsizliyi Agentliyi fəaliyyətə başladı: Nə dəyişəcək?Yanvarın 1-dən ölkədə daha bir agentlik - Qida Təhlükəsizliyi Dövlət Agentliyi fəaliyyətə başlayıb. Agentlik “tarladan süfrəyədək” prinsipi əsasında məhsulun daşıdığı risk səviyyəsinə uyğun olaraq qida məhsulları istehsalının bütün mərhələlərində dövlət nəzarətinin həyata keçirilməsini təmin edəcək. 
Agentlik yeddi qurumun səlahiyyətini həyata keçirəcək 
Xatırladaq ki, indiyə qədər istehlak bazarına daxil olan mal və məhsulların keyfiyyətinə nəzarət bir yox, 6-7 dövlət qurumu tərəfindən həyata keçirilirdi. Hansı ki, bura Standartlaşdırma, Metrologiya və Patent üzrə Dövlət Komitəsi, Kənd Təsərrüfatı Nazirliyi Yanında Fitosanitar Nəzarəti Xidməti, Baytarlıq Nəzarəti Xidməti, Səhiyyə Nazirliyinin Gigiyena və Epidemiologiya Mərkəzi, İqtisadiyyat Nazirliyi yanında Antiinhisar Siyasəti və İstehlakçıların Hüquqlarının Qorunması üzrə Dövlət Xidməti və Dövlət Gömrük Komitəsi (idxal zamanı) daxil idi. Lakin yeni yaradılan agentliyin əsasnaməsinə nəzər yetirsək, onların bu istiqamətdə səlahiyyətlərinin qüvvədən düşdüyü aydın olur.
Belə ki, agentliyin fəaliyyətinə qida məhsullarının təhlükəsizliyinə dair normativ tənzimləmə - sanitariya norma və qaydaları, habelə gigiyena normativləri hazırlamaq və təsdiqini həyata keçirmək daxil edilib. O cümlədən qurum ölkədə istehsal edilən, idxal olunan qida məhsullarını, habelə onları qablaşdırma materiallarını qida təhlükəsizliyi baxımından dövlət qeydiyyatına alaraq reyestrini aparacaq. 
Qida məhsulları istehlakçılarının hüquqlarının müdafiəsi haqqında qanunvericiliyə riayət edilməsinə dövlət nəzarətini həyata keçirəcək. Xarici ölkələrə ixrac edilən qida məhsullarına qida təhlükəsizliyi sertifikatı verəcək, gömrük orqanları ilə birlikdə ölkəyə idxal olunan qida məhsullarını qida təhlükəsizliyi baxımından yoxlamadan keçirəcək. Bir sözlə, agentliyin fəaliyyət istiqamətlərindən belə aydın olur ki, qida sahəsində fəaliyyət göstərən biznes subyektləri əvvəlki kimi yeddi deyil, bir qapını döyəcəklər. 
Vahid idarəetmənin tətbiqi istehlakçı maraqlarının qorunmasına, ixrac və idxal proseslərində sənədləşmənin asanlaşmasına, idxal olunan qida məhsullarının təhlükəsizliyinə, sahibkarlıq subyektlərində yoxlamaların azaldılmasına gətirib çıxaracaq. 

Əhali zəhərlənməyəcək 
Bu arada, agentliyin vəzifələrinə təhlükəli və kütləvi zəhərlənməyə (xəstəliklərə) səbəb olan, ölkədə istehsal edilən və ya ölkəyə idxal edilmiş qida məhsullarını dövriyyədən çıxarmaq, qida təhlükəsizliyi baxımından yaranmış fövqəladə vəziyyətin aradan qaldırılması ilə bağlı aidiyyəti dövlət orqanları ilə birlikdə təxirəsalınmaz tədbirlər görmək daxildir. 
Bunu nəzərə alaraq agentlik ixrac edilən qida məhsullarının istehsalı və emalı müəssisələrində infrastruktur və məhsulların təhlükəsizlik meyarları üzrə ekspertizaların keçirilməsini təşkil edəcək. Belə ekspertizaların nəticələrinə uyğun olaraq, müəssisələrə təsdiqedici kod nömrələri, ixracatçılara qida təhlükəsizliyi sertifikatları veriləcək.  
Həmin məhsulların istehsal və emal müəssisələrinin reyestri aparılacaq, qida məhsullarının ixracı ilə bağlı idxalçı ölkələrin, o cümlədən Avropa İttifaqının bu sahədə tələblərinin icrası həyata keçiriləcək.
Modifikasiya olunmuş məhsullar bazardan yığışdırılacaq 
Ölkənin ərzaq bazarı genetik modifikasiya olunmuş məhsulların satış poliqonu olmayacaq. Agentlik genetik modifikasiya olan qida məhsullarına nəzarət sisteminin təkmilləşdirilməsi ilə bağlı təkliflər hazırlayacaq. Habelə aidiyyəti dövlət orqanları ilə birlikdə belə qida məhsullarının qanunsuz dövriyyəsinə qarşı qanunda nəzərdə tutulmuş tədbirləri görəcək. 
Qurum idxal olunan qida mənşəli genetik məhsulların ölkənin gömrük sərhədindən keçirilərkən genetik modifikasiyaya məruz qalıb-qalmadığını yoxlayacaq. 

Kiçik və orta sahibkarlar üçün normal şərait
Milli Məclisin üzvü, deputat Vahid Əhmədovun sözlərinə görə, ərzaq təhlükəsizliyinə nəzarət mexanizmi yox idi:
“İstər bazarlarda, istər marketlərdə, eləcə də, ət dükanlarında qidanın keyfiyyətinə nəzarət bu agentlik tərəfindən həyata keçiriləcək”. 
Azərbaycanda da sahibkarlıq subyektlərində yoxlamaları qadağan edən qanunun müddəti artırılarkən qida təhlükəsizliyi məqsədli yoxlamaların istisna edildiyini xatırladan deputat  qeyd edir ki, qida təhlükəsizliyi məsələsi ilə bağlı yoxlamaların bərpa olunmasının təşəbbüskarı ölkə prezidentidir:
“Yoxlamaların dayandırıldığı müddətdə ərzaq məhsullarının keyfiyyəti ilə bağlı şikayətlər həddindən artıq çoxaldı. Bizə də şikayətlər gəlirdi. Buna görə də cənab prezident yoxlamaların müddətini artıran qanunda bir dəyişiklik əlavə etdi: dərman preparatları və ərzaq məhsullarının keyfiyyətinə görə yoxlamalar aparılacaq”. 
O ki qaldı agentliyin yaradılmasının qida sektorunda fəaliyyət göstərən sahibkarların işinə necə təsir edəcəyinə, V.Əhmədov bildirir ki, bundan sonra qida təhlükəsizliyi ilə bağlı bütün mərhələlər üzrə fəaliyyətlər bir mərkəzdə cəmləşəcək:
“Son zamanlar atılan addımlar Azərbaycanda kiçik və orta sahibkarlar üçün normal şərait yaratmaqdan ibarətdir. Sahibkar əvvəllər 6-7 quruma müraciət edirdisə, artıq qida məsələləri ilə bağlı bir quruma müraciət edəcək. Vergilər sisteminə tətbiq olunan “Bir pəncərə” sistemi qida sektorunda həyata keçiriləcək”.  

Aptek şəbəkələrinin sayı azalacaq 
Azad İstehlakçılar Birliyinin sədri Eyyub Hüseynov deyir ki, agentliyin fəaliyyəti ölkədə apteklərdə növbələri azaldacaq:
“Eləcə də, aptek şəbəkələrinin sayı azalacaq. Ölkədə qida təhlükəsizliyi ilə bağlı ciddi problemlər var. Agentliyin əsas vəzifəsi əhalinin həyat və sağlamlığı üçün mühüm əhəmiyyət kəsb edən qida təhlükəsizliyinin təminatı yönündə ciddi addımlar atmaqdır. Əsasnamədə qarşıya qoyulan vəzifələri yerinə yetirmək üçün ciddi işlər görülməlidir. Məndə olan məlumatalara əsasən, məhsulların yoxlanması işi gigiyena ilə məşğul olan həkimlərə tapşırılıb. Halbuki gigiyenik aspekt məsələnin bir hissəsidir”. 
L.Ə.
www.oxu.az 
"
"Kredit bürolarına nəzarət qaydaları təsdiqləndi Azərbaycanda kredit bürosu yaratmaq üçün nizamnamə kapitalının minimum məbləği iki mln. manat müəyyən edilib.
Oxu.Az xəbər verir ki, bu barədə Maliyyə Bazarlarına Nəzarət Palatası Direktorlar Şurasının təsdiq etdiyi və artıq qüvvədə olan “Kredit bürolarının fəaliyyətinin tənzimlənməsi və nəzarəti qaydaları”nda bildirilir.
Qaydalarda deyilir ki, məcburi ləğv edilmiş və yaxud müflis elan olunmuş hüquqi şəxsdə bu barədə qərarın qəbul edildiyi tarixdən əvvəl azı 1 il həmin hüquqi şəxsin idarəetmə orqanlarının üzvü və yaxud baş mühasibi işləmiş şəxslər 2 il müddətində, eləcə də, əmək funksiyalarını kobud şəkildə pozduğuna görə hər hansı hüquqi şəxsin idarəetmə orqanında tutduğu vəzifədən qanunla müəyyən olunmuş qaydada azad edilmiş şəxslər, Palatanın nəzarət subyekti olan kredit təşkilatlarının rəhbər şəxsləri kredit bürosunun icra orqanının rəhbəri (üzvləri) ola bilməz.
Kredit bürosunun icra orqanının rəhbəri (üzvləri) ali təhsilin və ən azı 3 (üç) illik idarəetmə təcrübəsinin olması, vətəndaş qüsursuzluğu tələblərinə uyğun gəlməsi kimi tələblərə cavab verməlidir. Bu tələblər kredit bürosunun icra orqanının səlahiyyətlərini əldə etmiş hüquqi şəxsin (kənar idarəçiyə) icra orqanının rəhbərinə də aiddir. 
www.oxu.az
"
"Hərracda tələb təklifi cüzi üstələdi Bu gün Azərbaycan Mərkəzi Bankı (AMB) tərəfindən vəsaitlərin cəlb edilməsi üzrə növbəti depozit hərracı keçirilib.
Oxu.Az Mərkəzi Banka istinadən xəbər verir ki, hərracda tələb 300,3 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 14,79% təşkil edib.
Bununla da depozit hərracında tələb təklifi cüzi üstələyib. Bugünkü depozit hərracında 300 mln. manat vəsaitin cəlbi nəzərdə tutulmuşdu.
Qeyd edək ki, cəlbedici şərtlərə rəğmən, Mərkəzi Bank banklardan istədiyi qədər pul cəlb edə bilmir. Mərkəzi Bank ilin əvvəlindən bir depozit və not hərracı keçirib. İki hərrac vasitəsilə banklardan 1,6 milyard manat vəsait cəlb edib. Bu vəsait də pul bazasının 18,5%-nə bərabər olub.
Məlumat üçün bildirək ki,  Mərkəzi Bank 2016-cı ilin iyunundan banklardan vəsait cəlb etmək üçün depozit hərracı keçirir. Hərrac dövlət istiqrazlarını ala bilməyən banklara əlavə investisiya aləti kimi MB-in depozit hərraclarında iştirak edərək likvid manat vəsaitlərini yerləşdirmək imkanı verir.
www.oxu.az
"
"Vahid Əhmədov: “Maliyyə nəzarəti haqqında” qanunun qəbulu ləngidilirAzərbaycanda büdcəyə nəzarətin artırılması, maliyyə şəffaflığının təmin edilməsi və bu prosesin sürətləndirilməsi üçün “Maliyyə nəzarəti haqqında” qanun layihəsinin müzakirələrə çıxarılmasına və qəbuluna çox ciddi ehtiyac var.
Oxu.Az xəbər verir ki, bunu Milli Məclisin (MM) İqtisadi siyasət, sənaye və sahibkarlıq komitəsinin üzvü Vahid Əhmədov bildirib.
Millət vəkili qeyd edib ki, deputat həmkarı Əli Məsimli ilə hələ bir neçə il bundan öncə adıçəkilən qanun layihəsinin ilkin variantını hazırlayıb və parlamentə təqdim ediblər.
“Biz dəfələrlə bu məsələni həm parlamentin plenar, həm də üzvü olduğumuz komitənin iclaslarında dilə gətirmişik və qeyd etmişik ki, ölkədə büdcə, maliyyə şəffaflığını təmin etmək üçün mütləq belə bir sənəd qəbul olunmalıdır. Biz hətta qanun layihəsinin ilkin variantını da hazırlamışıq. Ancaq çox təəssüflər olsun ki, üstündən neçə illər keçsə də, sözügedən qanun layihəsinin müzakirələrə çıxarılması və qəbulu uzadılır. Bununla belə, biz yenə də öz təklifimizdə, tələbimizdə israrlıyıq və israrlı olacağıq. Maliyyə nəzarəti ilə bağlı qanunun qəbulu vacibdir və bu məsələ öz müsbət həllini tapmalıdır”, - deyə V. Əhmədov sözlərinə əlavə edib.
Kamil HƏMZƏOĞLU
www.oxu.az
"
"Manatın bu günə olan məzənnəsi - RƏSMİ Azərbaycan Mərkəzi Bankı yanvarın 8-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2.0445 manatdır.
www.oxu.az
"
"Kriptovalyuta bazarı - Bitkoin ucuzlaşdı Bitkoinin dəyəri günlük 5,71% ucuzlaşaraq 15, 791.0 dollara düşüb. 
Oxu.Az xəbər verir ki, kriptovalyutanın bazar dəyəri də azalaraq, ötən həftənin sonuna olan 285 milyard dollardan 266,90 milyard dollara enib. Bununla belə, bitkoin həftəlik 14,58% dəyər qazanıb.  
Ethereumun məzənnəsi isə həftəlik 60% dəyər qazanaraq 1,204.1 dollara yüksəlib. Bu kriptovalyutanın bazar dəyəri 118 milyard dollardır.
Virtual valyutalar arasında ən çox bahalaşma Tronda baş verib – həftəlik 271,70%. Tron hazırda 0.16715 dollar təşkil edir.



www.oxu.az
"
"Neft bahalaşdıDünya birjalarında neft bahalaşıb.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,15 dollar və ya 0,24% artaraq 61,59 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,12 dollar və ya 0,18% artaraq 67,74 dollar olub.
E.Ə.
www.oxu.az
"
"Neftin qiyməti ucuzlaşa bilər - PROQNOZ “Commerzbank” analitikləri neftin qiymətinin növbəti aylarda 15 faiz ucuzlaşacağını açıqlayıb.
Oxu.Az xəbər verir ki, son bir həftədə neftin qiyməti İrandakı siyasi gərginlik səbəbindən 2015-ci ildən bu tərəfə ən yüksək həddinə çatıb. Lakin analitiklər hazırkı qiymətin uzun müddət davam etməyəcəyini irəli sürürlər.
Xatırladaq ki, dekabr ayında “Goldman Sachs” və “Morgan Stanley” OPEC-in hasılatı azaltmaqla bağlı qərarına davam etdirəcəyinə əsaslanaraq qiymətlə bağlı proqnozlarını yüksəldib.
Onu da qeyd edək ki, OPEK və neft hasilatı ölkələri ötən ilin yanvar ayında hasilatın azaldılması ilə bağlı razılığa gəliblər. Qərar 2018-ci ildə də qüvvədə olacaq.
www.oxu.az 
 
"
"2018-ci ildə birjaları gözləyən risklər - SİYAHI “Deutsche Bank” 2018-ci ildə birjalar üçün gözlənilən 30 riski açıqlayıb.
Oxu.Az xəbər verir ki, risklərin sırasına bu dəfə bitkoinin valyuta bazarındakı hərəkətliliyi də daxil edilib.
Şimali Koreyada gərginlik, ABŞ-da ilin ikinci rübündə gözlənilən inflyasiya artımı da risk kimi dəyərləndirilib.
Bank hesab edir ki, Avropa Mərkəzi Bankının geniş pul siyasətindən çıxışı, Almaniyada inflyasiyanın yüksəlməsi, eyni zamanda volalitliyin artımı, Kanada, Avstraliya, İsveç və ya Norveçin əmlak bazarında yaranan “köpük”, Çin iqtisadiyyatında sərt eniş və əmtəə qiymətlərinin yüksəlməsi, eləcə də Rusiyada prezident seçkiləri birjalar üçün risk yaradacaq.
İrlandiya, İngiltərə və İtaliyadakı seçkilərin təsirinin də bazarlardan yan keçməyəcəyi qeyd olunur.
www.oxu.az 
"
"Banklar Mərkəzi Bankın hərraclarına niyə maraq göstərmir? - ŞƏRHAzərbaycan Respublikasının Mərkəzi Bankı tərəfindən vəsaitlərin cəlb edilməsi üzrə növbəti depozit hərracı elan edilib.
Oxu.Az xəbər verir ki, hərrac yanvar ayının səkkizində 11:00-11:15 radələrində baş tutacaq. Hərracla 300 milyon manat cəlb edilməsi nəzərdə tutulur. Müddət 14 gün, faiz dərəcəsi 10,01% – 14,99% aralığında müəyyən edilib.
Xatırladaq ki, Mərkəzi Bank yanvarın 5-də vəsaitlərin cəlb edilməsi üzrə ilin ilk depozit hərracını keçirsə də manatın hamısını ala bilmədi. Belə ki, hərracda tələb 57,5 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 14,69% təşkil edirdi. Göründüyü kimi cəlbedici şərtlərə rəğmən Mərkəzi Bankın banklardan istədiyi qədər pul cəlb edə bilməyib.
İqtisadçı-ekspert Samir Əliyev deyir ki, ötən gün Bakı Fond Birjasında keçirilmiş hərracda 250 mln manat həcmində olan qısamüddətli notlara qarşı tələb 80 milyon manat olub. Notlar 27 gün olmaqla illik faiz 14,99% olub: “Oxşar vəziyyət ilin ilk depozit hərracında da baş verdi. 200 milyon manatlıq təklifə qarşı tələb təxminən 4 dəfə az - 57,5 milyon manat olub. Halbuki, Mərkəzi Bank əvvəlki hərraclarla müqayisədə sonuncu hərracda təklifin cəlbediciliyini artırıb. Depozitin saxlanma müddətini ilk dəfə olaraq 14 gündən 10 günə endirib. İllik faiz dərəcəsini isə 14,69%-ə qədər yüksəldib. Hətta bu şərtlər vəsait cəlb edilməsinə dəstək verə bilməyib”.
Ekspertin sözlərinə görə, manata təzyiqi azaltmaq üçün Mərkəzi Bank ümumilikdə hər iki hərrac vasitəsilə banklardan 1,6 milyard manat vəsait cəlb edib:  “Bununla da dövriyyədən çıxarmağa müvəffəq olub. Bu vəsait pul bazasının 18,5%-i qədərdir”.
www.oxu.az 
"
"TANAP bu ay test ediləcəkTrans-Anadolu Qaz Boru Kəməri (TANAP) layihəsinin “Faza 0” adlanan mərhələsində işlərin 96%-i başa çatıb.
Oxu.Az APA-ya istinadən xəbər verir ki, bunu TANAP konsorsiumunun baş direktoru Saltuk Düzyol bildirib.
S.Düzyolun sözlərinə görə, TANAP-ın Bakıdan Əskişəhərə qədər olan hissəsi tamamlanıb.
“Yanvar ayında “Faza 0”ın test işlərinə start veriləcək. Əskişəhərdən Yunanıstan sərhədlərinə qədər olan “Faza-1” mərhələsində isə işlər planlaşdırılan təqvimlə davam etdiriləcək. İyun ayında TANAP Azərbaycan təbii qazını BOTAŞ-ın Əskişəhərdəki mərkəzlərinə nəql edəcək”, - deyə baş direktor əlavə edib.



“Cənub Qaz Dəhlizi” layihəsi regionun ən aktual layihələrindən biridir. “Şahdəniz-2” layihəsi üzrə hasil edilən qaz sualtı boru kəməri ilə Səngəçal Terminalına və daha sonra Cənubi Qafqaz Boru Kəməri (CQBK), TANAP və TAP vasitəsilə Türkiyə və Avropa bazarlarına çatdırılacaq. Layihə Gürcüstan və Türkiyə ilə birlikdə Avropa ölkələrinin davamlı enerji təhlükəsizliyi ilə əlaqədar strateji maraqlarına xidmət edəcək.
Türkiyəyə ilk qaz ixracı 2018-ci ildə, Avropaya isə 2020-ci ildə planlaşdırılır.
TANAP-ın reallaşdırılmasına dair Anlaşma Memorandumu 24 dekabr 2011-ci il tarixində imzalanıb. TANAP-ın inşası Cənub Qaz Dəhlizinin əsas tərkib hissələrindən biridir. Kəmərin uzunluğu 1,802 km təşkil edir. Boru 2018-ci ildə fəaliyyətə başlayacaq. TANAP-ın ilkin illik ötürücülük qabiliyyəti 16 mlrd. kubmetrdir (illik 31 mlrd. kubmetrədək artırıla bilər).
TANAP Türkiyə-Yunanıstan sərhədində TAP sisteminə qoşulacaq ki, bu da təbii qazın Avropaya çatdırılmasına xidmət edəcək. TANAP layihəsi nəinki “Şahdəniz” yatağından, eyni zamanda Azərbaycan ərazisindəki digər qaz yataqlarından da hasil ediləcək təbii qazın nəqli potensialına görə əhəmiyyətli siyasi və iqtisadi dəyərə sahibdir.
2016-cı ilin qiymətləri ilə ümumi kapital xərcləri 9,2 mlrd. dollar təşkil edir. 2014-2020-ci illər üzrə Azərbaycan tərəflərinin payına düşən hissə inflyasiya nəzərə alınmaqla 6,1 mlrd. dollardır. Bu məbləğə 100% pay üzrə alqı-satqı qiyməti, 100% pay üzrə maliyyələşdirmə və 30% payın BOTAŞ-a, 12% payın isə BP şirkətinə satılmasından sonra 58+5% payın maliyyələşdirməsi daxildir.
Layihənin səhmdarları: SOCAR (58%), BOTAŞ (30%) və BP (12%) şirkətləridir.
TAP Avropa Birliyinin enerji təhlükəsizliyi və enerji mənbələrinin diversifikasiyasına görə strateji məqsədlərində əsas rolu oynayır. Təbii qazın Azərbaycandan Avropa bazarlarına ixracının ən qısa və birbaşa marşrutunu TAP təşkil edir. TAP layihəsi üzrə Albaniya, İtaliya və Yunanıstan arasında ""Hökumətlərarası Saziş"" 2013-cü ilin fevral ayında imzalanıb. Borunun uzunluğu 878 km təşkil edir. Onun fəaliyyətə başlama tarixi kimi 2020-ci ilin yanvar ayı göstərilir.
TAP-ın ilkin illik daşıma qabiliyyəti 10 mlrd. kubmetrdir (illik 20 mlrd. kubmetrədək artırıla bilər).
Layihə üzrə hazırkı pay bölgüsü: “Cənub Qaz Dəhlizi” QSC - 20%, BP - 20%, “Snam” - 20%, “Fluxys” - 19%, “Enagás” - 16%, “Axpo” - 5%.
A.M.
www.oxu.az
"
"Bakı quş qripi ilə əlaqədar Rusiyadan quş əti idxalına qadağa qoymaq niyyətində deyilBakı quş qripi ilə əlaqədar Rusiyadan quş əti idxalına qadağa qoymaq niyyətində deyil
Azərbaycan  Rusiyadan quş ətinin idxalını qadağan etmək niyyətində deyil, Ona görə ki, həmin ətlər, bir müddət əvvəl quş qripinin aşkarlandığı Kostrom vilayətindən göndərilmir.
Oxu.az bildirir ki, bu barədə RİA Novosti ölkənin kənd təsərrüfatı nazirliyi nəzdində dövlət baytarqlıq xidmətinin mətbuat xidmətinin rəhbəri Yolçu Xanvəliyə istinadən məlumat yayıb.
Dekabrda  Kostrom vilayətində yerləşən quşçuluq fabrikində  toyuqlarda  A qrupu H5 tipindən olan  virusun aşkarlanmasından sonra, müəssisədə karantin elan olunmuşdu.  Ötən ilin yanvar ayında Moskva və Moskvanın şəhər kənarında  quş qripinin ortaya çıxmasından sonra, Azərbaycan Rusiyadan quş idxalına müvəqqəti olaraq qadağa qoymuşdu.
“Azərbaycan  quş ətini və məhsullarını quş qripinin aşkarlandığı  Kostrom vilayətindən idxal etmir, ona görə də toyuq məhsulların Rusiyadan idxalına qadağa qoyulmasına lüzum görmürük” – deyə baytarlıq xidmətinin rəsmisi bildirib.
Ümumdünya Səhiyyə Təşkilatının məlumatına görə, quş qripi əksər hallarda simptomları nəzərəçarpmayan, quşlara aid infeksion virusdur. Bəzi hallarda virus  “canlı növü baryerini” aşaraq, insanlara və digər canlılara ötürülə bilir, xəstəlik və simptomsuz infeksiyaya səbəb olur. 
www.oxu.az
"
"Gürcüstana səfər edən azərbaycanlı turistlərin sayı açıqlandı2017-ci ildə Gürcüstana 7,5 milyon nəfər xarici turist səfər edib. Bu da 2016-cı ilin göstəricisindən 18,8 faiz çoxdur.
Oxu.Az xəbər verir ki, Top-5-liyə Rusiya, Ermənistan, Azərbaycan, Türkiyə və İran daxil olub.
Hesabat dövründə Azərbaycandan Gürcüstana 1,7 milyon nəfər turist səfər edib. Bu da 11,2 faiz artım deməkdir. Türkiyədən Gürcüstana istirahətə gedənlərin sayı isə 0,8 faiz azalaraq 1,2 milyon nəfər olub.
Qonşu ölkəyə səfər edənlərin arasında iranlıların sayı 118,3 faiz artaraq 322,9 min nəfər təşkil edib. 
Ötən ilin birinci və ikinci rübündə Gürcüstanın turizmdən gəliri 2,2 milyard dollar olub. Bu da əvvəlki illə müqayisədə 489 milyon dollar çoxdur. 
www.oxu.az
"
"İşsizlikdən sığorta ilə bağlı yeni qaydalar“İşsizlikdən sığorta vəsaitlərinin uçotunun aparılması və hesabatın təqdim olunması Qaydası” təsdiq edilib.
Oxu.Az  Azərbaycan Respublikasının Nazirlər Kabinetinə istinadən xəbər verir ki, “İşsizlikdən sığorta haqqında” Azərbaycan Respublikasının 2017-ci il 30 iyun tarixli, 765-VQ nömrəli Qanununun tətbiqi barədə” Azərbaycan Respublikası prezidentinin 2017-ci il 5 avqust tarixli 1569 nömrəli Fərmanının 1.1.4-cü yarımbəndinin altıncı abzasının icrasını təmin etmək məqsədi ilə  “İşsizlikdən sığorta vəsaitlərinin uçotunun aparılması və hesabatın təqdim olunması Qaydası” təsdiqlənib.
Bundan əlavə, baş nazirin imzası ilə “Fərdi məşğulluq proqramının yerinə yetirilməsi Qaydası və hesabatın forması”nı və “Sığortaolunanların əməkhaqlarının maliyyələşdirilməsi Qaydası”ı təsdiqləyib.
Hər üç qərar 2018-ci il yanvarın 1-dən qüvvəyə minib.
www.oxu.az
"
"Bank kreditlərinin həcmi artıb - RƏQƏMLƏRÖtən ilin dekabr ayının 1-nə bankların müştərilərə verdiyi kreditlərin məbləği 11 mlrd. 780,2 mln. manat təşkil edib.
Oxu.Az Maliyyə Bazarlarına Nəzarət Palatasına istinadən xəbər verir ki, bu da oktyabr ayı ilə müqayisədə 72,7 mln. manat və ya 0,62% artım deməkdir. Kreditlər üzrə mümkün zərərlərin ödənilməsi üçün məqsədli ehtiyat 1,636.7 mln. manat təşkil edib. Noyabr ayının əvvəlinə bu rəqəm 1,651.0  mln. manat olub.
Əhalinin əmanətləri isə 7,346.6 mln. manat təşkil edib. Əmanətlər 1.3% və ya 96.4 mln. manat artıb. 
Hesabat dövrünə Azərbaycanda fəaliyyət göstərən bankların cəmi aktivləri 26,393.9 mln. manat, cəmi öhdəlikləri isə 23,255 mln. manat olub. Digər aktivlərin (məqsədli ehtiyatlar çıxılmaqla) həcmi 1,579.0  mln. manat təşkil edib. Noyabr ayının 1-nə bu rəqəm 1,457.1 mln. manat olub. 
Mərkəzi Bankın banklara qarşı tələbləri 548.6 mln. manat təşkil edib. 
www.oxu.az
"
"Neft ucuzlaşdıDünya birjalarında neft ucuzlaşıb.
Oxu.Az xəbər verir ki, yanvarın 6-da Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,57 dollar və ya 0,92% azalaraq 61,44 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,45 dollar və ya 0,66% azalaraq 67,62 dollar olub.
www.oxu.az
"
"Bitkoin 17 min dollara yaxınlaşdı - CƏDVƏLBitkoinin dəyəri günlük 10,79 % bahalaşaraq 16, 463.0 dollar təşkil edib.   
Oxu.Az xəbər verir ki, kriptovalyutanın bazar dəyəri 285 milyard dollara yüksəlib. Bitkoin həftəlik olaraq 22, 44 % dəyər qazanıb.  
Ethereumun məzənnəsi isə 989 dollara yüksəlib. Bu kriptovalyutada bahalaşma 41,10 % olub.
Virtual valyutalar arasında ən çox bahalaşma Tronda baş verib - 429,38%. Tron hazırda 0.17385 dollar təşkil edir.



L.Ə.
www.oxu.az 
"
"Ötən il 22 bank filialı bağlanıb2017-ci ilin yanvar-noyabr aylarında banklara məxsus 22 filial bağlanıb.
Maliyyə Bazarlarına Nəzarət Palatasından (MBNP) Oxu.Az-a verilən məlumata görə, ötən ilin yanvar ayından dekabrın 1-dək bankların ümumilikdə 22 filialı fəaliyyətini dayandırıb.
Belə ki, əgər 2017-ci ilin yanvarın 1-nə ölkədə bankların filiallarının sayı 569 olubsa, noyabrın sonunda bu göstərici 547-yə qədər azalıb.
Bundan fərqli olaraq, hesabat dövründə bank şöbələrinin sayında cüzi artım qeydə alınıb. Əgər ötən il yanvarın 1-dək 131 bank şöbəsi fəaliyyət göstəribsə, nöyabrdaq şöbələrin sayı 142-yə yüksəlib.
Qeyd edək ki, ötən ilin 11 ayında ölkədə 32 bank fəaliyyət göstərib.
A.M.
www.oxu.az
"
"Azərbaycan Ukraynaya 377 milyon dollarlıq neft satıb2017-ci ildə Azərbaycan Ukraynaya 376,877 mln. dollarlıq neft ixrac edib.
Oxu.Az Ukrayna KİV-nə istinadən xəbər verir ki, ötən il Ukrayna ümumilikdə  442,219 mln. dollarlıq 1 mln. ton neft idxal edib.
Bu idxalın 376,877 mln. dolları Azərbaycan, 37,707 mln. dolları İran, 17,504 mln. dolları Qazaxıstan, 10,131 mln. dolları isə digər ölkələrin payına düşür. Bildirilir ki, Ukraynanın 2017-ci ilin dekabrında idxal etdiyi neftin böyük hissəsi - 43,510 mln. dolları Azərbaycanın payına düşür.
Qeyd edək ki, 2016-cı ilin sonunda “Ukrtransneft” və “Ukrtatnafta” şirkətləri arasında “Azərlayt” markalı neftin 2017-ci ilin əvvəlindən “Şimal” (Odessa) terminalından “Kremençuqskiy” neft emalı zavoduna nəqli ilə razılıq əldə olunub. 2017-ci ilin martın 10-dan isə Azərbaycan neftinin “Şimal” (Odessa) terminalından “Kremençuqskiy” neft emalı zavoduna nəqlinə başlanılıb.
A.M.
www.oxu.az
"
"Saatlıda yol tikintisinə 700 min manat ayrılıbAzərbaycan prezidenti İlham Əliyev Saatlı rayonunun Saatlı–Dədə Qorqud–Əhmədbəyli avtomobil yolunun tikintisi ilə bağlı tədbirlər haqqında sərəncam imzalayıb.
Oxu.Az-ın məlumatına görə, dörd min nəfər əhalinin yaşadığı 3 yaşayış məntəqəsini birləşdirən Saatlı–Dədə Qorqud–Əhmədbəyli avtomobil yolunun tikintisi məqsədi ilə Azərbaycan Respublikasının 2018-ci il dövlət büdcəsinin dövlət əsaslı vəsait qoyuluşu xərclərinin bölgüsündə avtomobil yollarının tikintisi və yenidən qurulması üçün nəzərdə tutulmuş vəsaitin 700 min manatı Azərbaycan Avtomobil Yolları Dövlət Agentliyinə ayrılıb.
Maliyyə Nazirliyinə müvafiq məbləğdə maliyyələşməni təmin etmək tapşırılıb.
www.oxu.az
"
"Neft Fondu bu il hərraclarda nə qədər vəsait satıb? – RƏSMİ RƏQƏMLƏRAzərbaycan Respublikası Dövlət Neft Fondu (ARDNF) ötən ilin dekabr ayı ərzində valyuta hərraclarında satdığı vəsaitin həcmini açıqlayıb.
ARDNF-nin İctimaiyyətlə əlaqələr departamentindən Oxu.Az-a verilən məlumata görə, ötən ilin sonuncu ayında Fond tərəfindən valyuta hərraclarında 584,8 mln. dollar məbləğində vəsait satılıb.
Ötən ilin noyabr ayında keçirilən valyuta hərraclarında ARDNF 208,9 mln. dollar satıb. Beləliklə, noyabr ayı ilə müqayisədə dekabrda Fond tərəfindən satılan valyutanın həcmi 2,8 dəfə artıb.
Ümumilikdə, 2017-ci ilin yanvar-dekabr ayları ərzində ARDNF valyuta hərraclarında 3 mlrd. 598,12 mln. dollar satıb. Bu, 2016-cı il ilə müqayisədə 1,3 mlrd. dollar və ya 26,53% azdır. 
Qeyd edək ki, 2016-cı ildə ARDNF tərəfindən valyuta hərraclarında 4,9 mlrd. dollar satılıb ki, bu da 2015-ci illə müqayisədə 37,5% azdır.
www.oxu.az
"
"Azərbaycan banklarının mənfəəti 600 milyon manata çatdı2017-ci il dekabrın 1-nə bank sektorunun xalis mənfəəti 592,7 mln. manat təşkil edib.
Oxu.Az Maliyyə Bazarlarına Nəzarət Palatasının açıqladığı hesabata istinadən xəbər verir ki, noyabrda bankların faiz gəlirləri 1 mlrd. 731,8 mln. manat, faiz xərcləri isə 796,1 mln. manat olub.
Qeyd edək ki, banklar noyabrda kreditlər üzrə faizlərdən 1 mlrd. 279,5 mln. manat əldə edib.
Hesabat dövrü ərzində banklar tərəfindən aktivlər üzrə mümkün zərərlərin ödənilməsi üçün xüsusi ehtiyatın yaradılmasına 316,8 mln. manat vəsait ayrılıb.
www.oxu.az
"
"Manatın bazar ertəsinə olan məzənnəsiManatın yanvarın 8-nə olan məzənnəsi açıqlanıb.
Mərkəzi Bankdan Oxu.Az-a verilən məlumata görə, 08.01.2018-ci il tarixindən etibarən rəsmi məzənnə 1 ABŞ dollarına nisbətdə 1,7001 manat səviyyəsində müəyyən olunub.
Qeyd edək ki, 2018-ci il yanvarın 5-də də USD/AZN rəsmi məzənnəsi 1,7001 manat təşkil edib.
www.oxu.az
"
"Azərbaycan neftinin qiyməti 70 dolları keçdiAzərbaycan neftinin qiyməti bahalaşmaqda davam edir.
Oxu.Az xəbər verir ki, yanvarın 5-nə “AzeriLight” markalı neftin bir barelinin qiyməti 0,65 dollar və ya 0,93% artaraq 70,54 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı yanvarın 5-nə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, yanvarın 5-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,0527 manatdır.
Bir türk lirəsi 0,4534 manat, bir rus rublu 0,0298 manat, bir İran rialı 0,0041 manat, bir gürcü larisi isə 0,6564 manat təşkil edir.
www.oxu.az
"
"ABŞ İrana qarşı sanksiyaları genişləndirdiABŞ İranın beş təşkilat və üç fiziki şəxsə qarşı iqtisadi sanksiya qəbul edib.
Oxu.Az xəbər verir ki, bu barədə məlumatı ABŞ Maliyyə Nazirliyini yayıb.
Məlumata əsasən sanksiya tətbiq edilən təşkilat və şəxslər terrorçuları dəstəkləməkdə ittiham olunurlar.
A.M.
www.oxu.az
"
"İşsizlik müavinəti ləğv edildiNazirlər Kabineti “İşsizlikdən sığorta haqqında” qanunun tətbiqi barədə Azərbaycan Prezidentinin fərmanının icrası ilə əlaqədar bəzi qərarlarını ləğv edib.
Oxu.Az-ın məlumatına görə, bununla əlaqədar Nazirlər Kabinetinin “İşsizlik müavinətinin hesablanması və ödənilməsi Qaydalarının təsdiq edilməsi haqqında” qərarı ləğv edilib.
Ləğv edilmə ilə bağlı qərar 2018-ci il yanvarın 1-dən qüvvəyə minib.
A.M.
www.oxu.az
"
"“DəmirBank”ın kreditorlarına – MÜRACİƏTƏmanətlərin Sığortalanması Fondu ləğv prosesində olan “DəmirBank” ASC-nin kreditorlarına müraciət edib.
Fonddan Oxu.Az-a verilən məlumata görə, Azərbaycan Respublikası Bakı Apellyasiya Məhkəməsi tərəfindən “DəmirBank” ASC-nin müflis elan edilməsi və barəsində iflas proseduruna başlanılması haqqında 27 dekabr 2017-ci il tarixli qərar qəbul edilib. Eyni qərarla “DəmirBank” ASC-yə  Əmanətlərin Sığortalanması Fondu 27 dekabr 2017-ci il tarixindən ləğvedici təyin edilib.
Fonddan bildirilib ki, Azərbaycan Respublikası “Banklar haqqında” Qanunun tələbləri nəzərə alınmaqla, müflis banka qarşı tələblər bankın müflis elan olunmasına dair məhkəmə qərarının kütləvi informasiya vasitələrində ilk dəfə dərc edildiyi gündən 60 təqvim günü ərzində ləğvedici tərəfindən yazılı şəkildə qeydə  alınmalıdır. Tələblərin qeydə alınması üçün kreditorlar öz tələblərinin hüquqi əsasını sübut edən sənədləri və aşağıdakı məlumatları təqdim etməlidirlər:
- kreditorun adı və ünvanı;
- tələbin əsas məbləğinə daxil edilən faizlərin və digər haqların məbləğləri;
- tələbin təminatı olan girov (ipoteka) və ya qarantiya barəsində məlumat.
“Kreditorlardan xahiş olunur ki, bu elanın dərc edildiyi gündən 60 (altmış) gün ərzində “DəmirBank” ASC-nin ləğvedicisi Əmanətlərin Sığortalanması Fonduna müraciət etsinlər”, - deyə məlumatda vurğulanıb.
Qeyd edək ki, bundan əvvəl “Dəmirbank”ın qorunan əmanətçilərinə sığorta hadisəsinin baş verməsi ilə əlaqədar kompensasiyaların “Kapitalbank” ASC vasitəsi ilə ödənilməsi barədə məlumat verilib. Həmin ödənişlərin vaxtı və yeri (müvafiq filiallar) barədə yaxın zamanda əlavə məlumat (elan) veriləcək.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) yanvarın 5-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
www.oxu.az
"
"Valyuta hərracı başa çatdı – MƏZƏNNƏBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
www.oxu.az
"
"Dövlət Neft Fondu 450 milyon dollarlıq bonus əldə edəcəkDövlət  neft fondu 450 milyon dollarlıq bonus əldə edəcək.Azərbaycan Dövlət Neft Fondu (SOFAZ) “Azəri-Çıraq-Günəşli” yataqlar blokunun 2050-ci ilə kimi işlənilməsi üzrə bağlanmış yeni müqavilə çərçivəsində 31 yanvar 2018-ci ildə 450 milyon dollar məbləğində bonus əldə edəcək. 
Oxu.az xəbər verir ki, bu barədə “İnterfaks-Azərbaycan” hökumətdən olan mənbəyə istinadən məlumat yayıb.
“Yeni müqavilənin şərtlərinə görə, 2018-2025-ci illər ərzində ADNF bonus qismində 3.6 milyard dollar qəbul edəcək. 450 milyon dollar və ya 774 milyon manat məbləğində ilk tranş 31 yanvar 2018-ci il tarixində SOFAZ-a daxil olacaq”, – deyə mənbə qeyd edir.
“Azəri”, “Çıraq” və “Günəşli” yatağının dərin su qatlarındakı neftin işlənilməsi üzrə müqavilə 20 sentyabr 1994-cü ildə imzalanıb və  həmin il, dekabrın 12-də qüvvəyə minib. “Çıraq” yatağında neft hasilatına 1997-ci ilin noyabr ayında, “Azəri” yatağının mərkəzi hissəsində 13 fevral 2005-ci ildə, qərb hissəsində 30 dekabr 2005-ci ildə, “Günəşli” yatağının dərin su qatlarında isə 29 yanvar 2014-cü ildə başlanılıb.
Həmin müqavilənin müddəti 2024-ci ildə bitməli idi. Habelə sentyabrın 14-də Bakıda yataqlar blokunun 2050-ci ilə qədər birgə işlənilməsi üzrə yeni müqavilə imzalanıb.
Yeni müqaviləyə görə, şirkətlərin hasilatdakı payları aşağıdakı kimidir: (layihənin operatoru) Britaniyanın BP şirkəti – 30.37%, SOCAR - 25%, ABŞ-ın “Chevron” şirkəti  - 9.57% və “ExxonMobil” şirkəti  - 6.79%,  Hindistanın ONGC şirkəti – 2,31%,  Yaponiyanın “İnpex Corp” şirkəti – 9.31%, və İTOCHU Oil  şirkəti  - 3.65%, Norveçin “Statoil” şirkəti – 7.27%, Türkiyənin TPAO şirkəti – 5.73%
Yeni müqavilə çərçivəsində investisiya həcminin 2050-ci ilə qədər 43 milyard dollar təşkil etdiyi təxmin edilir. Neftin hasilat həcminin 500 milyon tondan çox olacağı planlaşdırılır.
www.oxu.az
"
"Təbriz evləri - 7% dövlət ipotekası ilə hazır mənzil fürsəti“PMD” Group şirkəti  ərsəyə gətirdiyi layihələr və göstərdiyi yüksək xidmətlərlə daim inşaat sektorunda etibarlı və keyfiyyətli yanaşma mövqeyini  qorumaqdadır.
“PMD” Group şirkətinin imzası ilə başa çatdırılmış “Vurğun Residence” Yaşayış Kompleksindən sonra növbəti uğurlu lahiyəsi hesab olunan “Təbriz Evləri” yaşayış binasının mənzil satışına start verilib.
Nərimanov rayonu, Təbriz küçəsi 67 ünvanında inşa edilmiş “Təbriz Evləri” binası Nərimanov, 28 May və Gənclik metrostansiyalarından 10 dəqiqəlik məsafədə yerləşməklə bərabər, sakinlərin bütün infrastruktur tələblərini qarşılayacaq şəkildə planlanmaqla müştərilərə təqdim olunub.
İki  blokdan və 16 mərtəbədən ibarət, şəhər və dəniz mənzərəli “Təbriz Evləri” lahiyəsi artıq çıxarışı sakinlərinə təqdim etməklə yanaşı, təbii qaz, mərkəzləşdirilmiş isitmə, vahid idarəetmə xidmətini təmin etməklə, alıcılarının diqqətini çəkməkdədir.
Hər ailə ehtiyacına uyğun ölçüdə və komfortda planlanan 2 və 3 otaqlı mənzil tipləri, yer döşəməsindən divarına qədər fərqli özəlliklərlə uyğun bir həyat tərzini təmin edir. Müasir standartlara cavab verən xidmətlərlə təchiz olunmuş “Təbriz Evləri” investisiya imkanını təmin etməklə yanaşı, iki  il müddətinə olan hissəvi satış şərtləri ilə həyatınıza və gələcəyinizə dəyər qatmaqdadır. 
Eyni zamanda, bu binada ilkin ödəniş 15 % olmaqla, illik 7% dövlət ipoteka şərtləri ilə mənzil əldə etmək mümkündür.
Lahiyə ilə əlaqədar daha ətraflı məlumatı *5775 və ya 050 505 57 75 mobil nömrəsinə zəng etməklə əldə edə bilərsiniz.  

















www.oxu.az
"
"Azərbaycan neftinin qiyməti 70 dollara yaxınlaşırAzərbaycanın dünya bazarına çıxararaq satdığı “Azeri LT CIF” markalı xam neftin 1 barelinin qiyməti 1,3 dollar və yaxud 1,90% artıb.
Oxu.Az xəbər verir ki, “Azeri LT CIF” markalı neftin qiyməti 69,89 dollar/barelə bərabər olub.
Xatırladaq ki, “Azeri LT CIF” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
E.Ə.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı yanvar 4-ü tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə,  yanvar 4-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2.0431 manatdır.











E.Ə.
www.oxu.az
"
"Brent markalı neftin qiyməti rekordu yenilədiDünya birjalarında neft bahalaşmaqdadır.
Oxu.Az xəbər verir ki, Londonun İCE əmtəə birjasında keçirilən elektron ticarət əməliyyatlarının gedişində Brent markalı neftin qiyməti 1 barelə görə 0,46% artaraq 68,15 dollar təşkil edib.
Beləliklə, Brent markalı neftin 1 barelinin qiyməti 2015-ci il, mayın 13-dən etibarən ilk dəfə olaraq 68 dolları ötüb.
WTI neftinin qiyməti 1 barelə görə 0,80% artaraq 62,12 dollar təşkil edib.
E.Ə.
www.oxu.az
"
"“Unibank”ın rəhbəri Malta vətəndaşlığı alıb“Unibank” ASC-nin Bankın Müşahidə Şurasının sədri Eldar Qəribov Malta vətəndaşlığı alıb.
Oxu.Az-ın Report-a istinadən məlumatına görə, bankirə vətəndaşlıq 2016-cı ildə, fərdi investisiya proqramı çərçivəsində verilib.
Qeyd edək ki, E. Qəribov “Unibank” səhmlərinin təxminən 40%-nə nəzarət edir.
S.B.
www.oxu.az
"
"Bu ilin ilk iş günü dollar neçəyə satılacaq?Azərbaycan Mərkəzi Bankı (AMB)  USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, 04.01.2018-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub.
A.M.
www.oxu.az
"
"Azərbaycanda “Exchange”lər yenidən açılırMaliyyə Bazarlarına Nəzarət Palatası “Valyuta mübadiləsi fəaliyyətinə lisenziya almış şəxslər tərəfindən valyuta mübadiləsi əməliyyatlarının aparılması Qaydası”nı təsdiq edib.
Oxu.Az-ın məlumatına görə, qayda “Valyuta tənzimi haqqında” qanuna uyğun olaraq valyuta mübadiləsi fəaliyyətinə lisenziya almış şəxslər tərəfindən valyuta mübadiləsi əməliyyatlarının aparılması, valyuta mübadiləsi əməliyyatlarının həyata keçirilməsi üçün təşkilati, texniki təchizat və təhlükəsizlik tələblərin, həmin tələblərə dair təsdiqedici sənədlərin siyahısının, valyuta mübadiləsi əməliyyatları üzrə uçotun, hesabatın və sənədləşmənin vahid formalarının, onların təqdim olunması qaydasının və müddətlərinin, valyuta mübadiləsi fəaliyyəti həyata keçiriləcək obyektlərin yerləşəcəyi ərazilərin müəyyən olunması ilə bağlı münasibətləri tənzimləyir.
Qaydaya əsasən, valyuta mübadiləsi məntəqəsində valyuta mübadiləsi fəaliyyətindən başqa digər xidmətlər həyata keçirilə bilməz.
Valyuta mübadiləsi məntəqəsi köşk formasında, ayrıca binada və ya binanın küçəyə çıxışı olan hissəsində təşkil edilir. Binanın daxilinə çıxışı olan valyuta mübadiləsi məntəqələri yalnız mehmanxanalarda, vağzallarda, limanlarda açılır.
Valyuta mübadiləsi məntəqəsi nəzərdə tutulmuş əməliyyatların aparılması üçün ən azı 6 kvadratmetr sahəyə malik olmalıdır. Məntəqədə təhlükəsizlik (video müşahidə kameraları) və Fövqəladə Hallar Nazirliyi tərəfindən müəyyən edilmiş tələblərə müvafiq yanğından mühafizə-xəbərdarlıq qurğuları, habelə telefon-rabitə vasitələri (mikrofon, telefon, internet) quraşdırılmalı, məntəqənin elektron mühafizə sistemləri texniki imkanlar olduğu halda mərkəzləşdirilmiş polis mühafizə pultuna qoşulmalıdır. Video müşahidə kameraları xəzinədarı və müştərini qeydə ala biləcək yerdə quraşdırılmalıdır. Qeydə alınan görüntülər ən azı 3 ay müddətinə saxlanılmalıdır.
Valyuta mübadiləsi məntəqəsində əməliyyat günü başa çatdıqdan sonra kassa qalığının saxlanılmasına valyuta mübadiləsi məntəqəsinin bütün qeyri-iş saatlarında Daxili İşlər Nazirliyinin mühafizə xidməti və ya qanunla özəl mühafizə fəaliyyətinə lisenziya almış şəxslə silahlı mühafizənin təmin edilməsinə dair bağlanmış müqavilənin olması şərtilə icazə verilir.
S.B.
www.oxu.az
"
"Bu gündən Azərbaycanda yeni gömrük rüsumları tətbiq olunacaqBu gündən Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri” ilə bağlı qərar qüvvəyə minib.
Oxu.Az-ın “Report”a istinadən xəbərinə görə, bununla bağlı sənədi Baş nazirin birinci müavini Yaqub Eyyubov imzalayıb.
Qaydaya əssən, ölkəyə gətirilən minik avtomobilləri üçün (yük-sərnişin avtomobil-furqonları və idman avtomobilləri də daxil olmaqla) rezin şinlərə 15 dollar idxal gömrük rüsumu tətbiq ediləcək.
Dəmiryol və ya tramvay yollarının təmiri və ya texniki xidməti üçün nəzərdə tutulmuş özügedən və ya özügetməyən nəqliyyat vasitələrinə (məsələn, vaqon-emalatxanalar, kranlar, şpalvuran maşınlar, yoldüzəldən maşınlar, nəzarət-ölçü vaqonları və yola baxış üçün nəqliyyat vasitələri) gömrük rüsumu tətbiq edilməyəcək.
Sürücü daxil olmaqla 10 nəfər və ya daha çox adam daşımaq üçün nəzərdə tutulmuş mühərrikli nəqliyyat vasitələri, yalnız sıxılmadan alışan porşenli daxili yanma mühərrikli (dizel və ya yarımdizel), mühərrikinin silindrlərinin işçi həcmi 2500 sm3-dən çox olan, xüsusi olaraq tibbi məqsədlər üçün nəzərdə tutulmuş avtomobillərin ölkəyə idxalı zamanı da gömrük rüsumu tətbiq edilmir.
Sürücü daxil olmaqla 120 nəfərdən çox adam daşımaq üçün nəzərdə tutulmuş avtobuslar-məxsusi olaraq hava limanlarında istifadə üçün gətirilən avtobuslara görə də gömrük rüsumu tətbiq edilməyəcək.
Digərlərlərinə görə isə mühərrikinin silindrlərinin işçi həcminin hər 1 kubsantimetrinə 0.7 dollar idxal gömrük rüsumu tutulacaq.
Mühərrikinin silindrlərinin işçi həcmi 1500 kubsantimetrdən çox, lakin 1800 kubsantimetrdən çox olmayan avtomobillərə hər kubsantimetrə görə 0.7 ABŞ dolları gömrük rüsumu tətbiq olunacaq. İstismar olunmuş avtomobillər üçün isə bu rəqəm 1.2 dollar olacaq.
Mühərrikinin silindrlərinin işçi həcmi 1800 kubsantimetrdən çox, lakin 3000 kubsantimetrdən çox olmayan avtomobillərdən də hər kubsantimetrə görə də 0.7 ABŞ dolları rüsum tutulacaq.
S.B.
www.oxu.az
"
"Qızıl və gümüş bahalaşdıCOMEX-də sonuncu hərraclarda qızılın unsiyasının qiyməti 12,10 dollar artaraq 1 309,30 dollar təşkil edib.
Oxu.Az-ın məlumatına əsasən, gümüşün qiyməti isə 0,22 dollar artaraq 17,15 dollara satılıb.
N.O.
www.oxu.az
"
"Neft bahalaşdıDünya birjalarında neft bahalaşmaqdadır.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,58 dollar və ya 0,97% artaraq 60,42 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,71 dollar və ya 1,07% artaraq 66,87 dollar olub.
N.O.
www.oxu.az
"
"İşsizlik müavinəti ləğv edilirGələn il yanvarın 1-dən işsizlik müavinəti ləğv olunacaq, bu, işsizlikdən sığorta ödənişi ilə əvəz ediləcək.
Oxu.Az-ın APA-ya istinadən məlumatına görə, bu, Azərbaycan prezidenti İlham Əliyevin 5 avqust 2017-ci il tarixli fərmanı ilə qüvvəyə minən “İşsizlikdən sığorta haqqında” qanunun yanvarın 1-dən tətbiq edilməsi ilə bağlıdır.
İşsizlikdən Sığorta Fondundan işsizlikdən sığorta ödənişi veriləcək. Nazirlər Kabineti bununla bağlı “İşçilərin əmək kitabçasının forması və onun tərtibi Qaydaları”, “Haqqı ödənilən ictimai işlərin təşkili Qaydaları”, “Sosial müavinətlərin, təqaüdlərin və kompensasiyaların təyin olunması üçün təqdim edilən sənədlərin rəsmiləşdirilməsi, baxılması və saxlanılması Qaydaları”, “Məcburi dövlət sosial sığortası üzrə ödəmələrin və əmək qabiliyyətini müvəqqəti itirmiş işçilərə sığortaedənin vəsaiti hesabına ödənilən müavinətin hesablanması və ödənilməsi haqqında Əsasnamə”, “Uşaqlar üçün valideynlərinin aliment tutulan, manat və xarici valyuta ilə aldıqları əməkhaqqının və (və ya) başqa gəlirlərinin növlərinin müəyyən edilməsi barədə” və “İşsizlik müavinətinin və peşə hazırlığı, yenidən hazırlıq və ixtisasartırma dövründə vətəndaşlara verilən təqaüdün minimum məbləğinin təsdiq edilməsi haqqında” qərarlarında müvafiq dəyişiklik edilib.
N.O.
www.oxu.az
"
"Azərbaycan nefti bahalaşdıCIF bazisi üzrə İtaliyanın Augusta limanı şərtləri ilə Azərbaycanın yüngül neftinin qiyməti dekabrın 28-də 68,19 dollar/barel təşkil edib ki, bu da çərşənbə gününə olan göstəricidən 0,01dollar/barel çoxdur.
Oxu.Az xəbər verir ki, FOB bazisi üzrə Türkiyənin Ceyhan limanında Azərbaycanın yüngül neftinin qiyməti dekabrın 28-də 67,55 dollar/barel təşkil edib ki, bu da əvvəlki qiymətdən 0,01dollar/barel azdır.
Novorossiysk limanından yüklənən URALS neftinin qiyməti dekabrın 28-də 64,89 dollar/barel təşkil edib ki, bu da əvvəlki qiymətdən 0,06 dollar/barel çoxdur.
Şimal dənizindən hasil edilən “Brent Dated” etalon növlü neftin qiyməti isə dekabrın 28-də 66,14 dollar/barel təşkil edib. Bu, əvvəlki qiymətdən 0,06 dollar/barel çoxdur.
A.M.
www.oxu.az
"
"Azər Türk Bankın likvidlik əmsalı 133 faiz səviyyəsindədirBu gün bəzi xəbər saytlarında bir neçə maliyyə- kredit qurumunun, o cümlədən dövlət bankı Azər Türk Bankın aktivlərinin kəskin azalması ilə əlaqədar həqiqətə uyğun olmayan yazılar verilmişdir. 
Azər Türk Bank bununla əlaqədar bildirir ki, bankın aktivlərinin həcmi yazıda göstərildiyi kimi 63 faiz deyil, bu ilin əvvəlindən etibarən 37 faiz azalmışdır. Bunun da obyektiv səbəbləri vardır. Belə ki, 2015- ci ildə Azərbaycan Respublikası Mərkəzi Bankının “Bank Standart”ın sağlamlaşdırılması üçün yönəltdiyi   yüksək məbləğdə vəsait Azər Türk Bank tərəfindən Mərkəzi Banka  qaytarılmışdır. Bundan əlavə, bəzi kreditləşmə əməliyyatlarının maliyyələşdirilməsi üçün cəlb edilmiş, lakin hazırki bazar şərtlərinə uyğun olmayan, yüksək faizli depozitlərin müştərilərə ödənilməsi, sözsüz ki, aktivlərin bir qədər də azalmasını şərtləndirmişdir.
Bankın kapital mövqeyi Maliyyə Bazarlarına Nəzarət Palatasının müəyyən etdiyi səviyyədən yüksəkdir. Qeyd edək ki, prudensial göstəricilər üzrə bu il Azər Türk Bank əsaslı artıma nail olmuş və hazırda bankın likvidlik əmsalı 133 faiz səviyyəsindədir. Xatırladaq ki, bu göstərici üzrə norma 30 faiz səviyyəsində müəyyən edilmişdir .
Həmçinin 2016- cı ili yüksək mənfəətlə başa vurmaqla Bank, səhmlər üzrə dividend ödənişini həyata keçirmiş, ümumi bazar risklərini nəzərə alaraq riskli aktivlər üzrə  ehtiyatlar yaradılmasına nail olmuşdur. 
1995-ci ildən fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.
www.oxu.az
"
"Mərkəzi Bank kriptovalyutalarla əməliyyatlara qapı açır? Mərkəzi Bank son dövrlərdə sürətlə populyarlaşan blokçeyn texnologiyalarının tətbiqi üzrə beynəlxalq prosesləri izlədiyini açıqlayıb. Hətta bu texnologiyalar əsasında maliyyə sektorunda müştəri-bank münasibətlərində rəqəmsal identifikasiya sisteminin yaradılmasını nəzərdə tutan pilot layihənin reallaşmasını təmin edəcəyini bəyan edib. Maraqlıdır, bu, kriptovalyutalarla əməliyyatlara konservativ yanaşan MB-nin növbəti ildə maliyyə bazarının qapısını onların üzünə açacağı deməkdir? 
İqtisadçı-ekspert Vüqar Bayramov Oxu.Az-a açıqlamasında bildirdi ki, blokçeyn mərkəzləşdirilməmiş kriptovalyutalarla hesabalaşmalar aparmağa imkan verən sistemdir:
“Bu, o deməkdir ki, bank hesabı olmadan kriptovalyutaları olanlar bir-birinə ödəniş edə biləcəklər. Yumşaq desək, Mərkəzi Bank bitkoinlə bağlı pilot layihə reallaşdırmağı düşünür”. 
V.Bayramovun fikrincə, bitkoinin taleyindən asılı olmayaraq, valyuta bazarında növbəti mərhələ virtual valyuta əməliyyatlarıdır:
“Blokçeynlər imkan verir ki, ənənəvi bank hesablarından ödənişlər həyata keçirmək mümkün olsun. Yəni kriptovalyutası olanlar banklar üzərindən ödəniş edə biləcəklər. Belə olan halda Azərbaycan da öz kriptovalyutasını dövriyyəyə buraxa bilər”. 
O, 2018-ci ilin kriptovalyutaların dövriyyəsi baxımından əhəmiyyətli il olacağını deyir:
“Bitkoin, eləcə də, digər virtual valyutalar özlərini təsdiqləyə bilsələr, 2019-cu ildə kriptovalyutaların, xüsusilə mərkəzləşdirilmiş kriptovalyutaların  dövriyyəsinin daha da genişlənməsini müşahidə edəcəyik. Mərkəzi Bank da prosesə hazır olmalıdır. Güman edilir ki, növbəti dövr bank üçün kriptovalyutaların istifadəsinə icazə vermək prioritet olsun”.   
L.Ə.
www.oxu.az
"
"Dolların növbəti ilə olan məzənnəsi Azərbaycan Mərkəzi Bankı (AMB)  USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, 04.01.2018-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Azərbaycanda yeni sahibkarlıq növü: Əksəriyyəti qadınlardır     Azərbaycanda sahibkarlıq subyektlərinin meyarlara görə yeni bölgüsü aparıldı. “Sahibkarlıq fəaliyyəti haqqında” qanuna yeni 4-1 (Sahibkarlıq subyektlərinin meyarlara görə bölgüsü) maddəsi əlavə edilərək sahibkarlıq subyektləri mikro, kiçik, orta və iri sahibkarlıq subyektlərinə bölündü. 
Oxu.Az xəbər verir ki, mikro, kiçik, orta və iri sahibkarlıq subyektlərinin bölgüsü meyarları müvafiq icra hakimiyyəti orqanı tərəfindən təsdiq ediləcək. Sahibkarlığın tənzimlənməsi tədbirləri çərçivəsində mikro, kiçik və orta sahibkarlıq subyektlərinə yönəldilən dövlət dəstəyi və güzəştlər bu maddədə nəzərdə tutulmuş meyarlar əsasında aparılacaq.
Azərbaycan iqtisadiyyatı üçün yeni olan mikro sahibkarlıq nədir? 
Ölkədə sahibkarlıq subyektlərinin bölgüsü 
Bu günə qədər sahibkarlıq subyektləri “işçilərin orta siyahı sayı” və “illik gəlir” göstəricilərinə görə müəyyənləşdirilib. İşçilərin orta siyahı sayı 25 nəfərədək, illik gəliri 200 min manatadək olan sahibkarlar kiçik, işçilərin orta siyahı sayı 25 nəfərdən 125 nəfərədək, illik gəliri 200 min manatdan 1.250 min manatadək olan sahibkarlar orta və işçilərin orta siyahı sayı 125 nəfər və ondan yuxarı, illik gəliri 1.250 min manatdan və ondan yuxarı olan sahibkarlar iri sahibkar olaraq müəyyən olunub. 
Qeyd edək ki, Azərbaycanda iri və orta sahibkarlığa dair statistika ilə bağlı məlumatlar yoxdur. Sadəcə, o bəllidir ki, 2015-ci il üzrə qeydiyyatdan keçmiş hüquqi və fiziki sahibkarlıq subyektlərinin 1 faizi iri, 2 faizi orta, 97 faizi isə kiçik sahibkarlardır. Deməli, Azərbaycanda kiçik sahibkarlıqla məşğul olanların sayı daha çoxdur. Bəs mikro sahibkarlıq bu sırada hansı yeri tutacaq? 
Mikro sahibkarlıq 
Mikro sahibkarlıq subyektləri o şəxslərdir ki, özünün maliyyə vəziyyətinə əsaslanaraq ümumi maliyyə xidmətlərindən istifadə edə bilmirlər. Sahibkarlığın bu növü inkişaf etməkdə olan ölkələrdə ümumi məşğulluq forması hesab edilir. Ümumiyyətlə, mikro sahibkarlığın yayılması birbaşa regionların iqtisadi vəziyyətindən asılıdır. Qərbi Avropa və Şimali Amerikada mikro sahibkarlıq fəaliyyəti, demək olar ki, yoxdur. Dünyanın digər regionlarında isə - Anqolada, Banqladeşdə, Braziliyada, Venesuelada, Vyetnamda, Dominikan Respublikasında, Misirdə, Haitidə, Hindistanda, İndoneziyada, İordaniyada, Keniyada, Çində, Kolumbiyada, Konqoda, Livanda, Madaqaskarda, eləcə də, Meksika və Monqolustan, Mərakeş, Nigeriya, Pakistan, Peru, Seneqal, Tacikistan, Filippin, Cənubi Afrika kimi ölkələrdə mikro sahibkarlıq statusu mövcuddur. Mikro sahibkarların 99 faizi qadınlardır.  
Mikro sahibkar nə ilə məşğul olur?
Mikro sahibkarlıq fəaliyyəti geniş olmur. Məsələn, kənd təsərrüfatında mikro sahibkarlıq fəaliyyətinə qida məhsullarının becərilməsi, emalı və satışı daxidir. Şəhər şəraitində mikro sahibkarlar, adətən, küçələrdə, metroların qarşısında ticarətlə, kiçik yüklərin çatdırılması, şəbəkə marketinqi  ilə məşğul olurlar. 
Mikro sahibkarlığın iqtisadiyyata  töhfəsi çox böyük olmasa da (onlar vergidən yayına bilir), sosial əhəmiyyətləri böyükdür. Mikro sahibkarlıq onların kasıba öz biznesinə başlamaq imkanı yaradır. Eləcə də, inkişaf etməkdə olan ölkələrdə ailə təsərrüfatlarını böhrandan sığortalayır. 
L.Ə
www.oxu.az
"
"Bayram günlərində banklar gücləndirilmiş iş rejimində çalışacaqMaliyyə Bazarlarına Nəzarət Palatasının (Palata) tövsiyəsi ilə 30 dekabr-3 yanvar - bayram günləri ərzində bankların filial və şöbələri gücləndirilmiş iş rejimində çalışacaq.
Palatadan Oxu.Az-a verilən xəbərə görə, bayram günlərində ölkəmizdə səfərdə olan turistlərin və ölkə vətəndaşlarının valyuta mübadiləsi xidmətlərinə rahat çıxış imkanlarının təmin edilməsi məqsədilə ümumilikdə 24 bankın 139 filial və şöbəsi 30 dekabr-3 yanvar tarixlərində müştərilərə xidmət göstərəcək.
Bayram günlərində Palata tərəfindən yaradılmış bankların fəaliyyətinə nəzarət üzrə xüsusi monitorinq qrupu fəaliyyət göstərəcək.
İstehlakçılara fasiləsiz xidmət göstərən qaynar xətt vasitəsilə hər hansı sual və şikayətlə Palataya müraciət etmək mümkün olacaq.
E.Ə.
www.oxu.az
"
"“Dəmirbank”da əmanətləri olanların nəzərinəƏmanətlərin Sığortalanması Fondunun Himayəçilik Şurasının qərarına əsasən, “Dəmirbank” ASC-də qorunan əmanətlərin kompensasiyaların verilməsi üçün agent-bank qismində “Kapitalbank” ASC seçilib.
Bu barədə Oxu.Az-a Əmanətlərin Sığortalanması Fondundan məlumat verilib.
Məlumata görə, qorunan əmanətlər üzrə kompensasiyaların verilməsinə 1 fevral 2018-ci il tarixindən “Kapitalbank” ASC-nin filial şəbəkəsi vasitəsilə başlanılacaq.
Əmanətlərin qaytarılması prosesi haqqında vətəndaşlara mütəmadi məlumat veriləcək.
“Əlavə olaraq əmanətçilərin diqqətinə çatdırılır ki, 2 mart 2016-cı il tarixdə qüvvəyə minən “Əmanətlərin tam sığortalanması haqqında” Azərbaycan Respublikasının Qanununun 3-cü maddəsinə əsasən, Əmanətlərin Sığortalanması Fondunun Himayəçilik Şurası tərəfindən əmanətlər üzrə müəyyən edilmiş və 2 mart 2016-cı il tarixdən qorunan əmanətlər üçün tətbiq edilən maksimal illik faiz dərəcəsi - milli valyuta üzrə 15%, xarici valyuta üzrə 3% həddində olan Fondun iştirakçı banklardakı bütün qorunan əmanətlər məbləğindən asılı olmayaraq, 3 (üç) il müddətində tam sığortalanır. Əmanətlərin Sığortalanması Fondu bir daha əmanətçilərin nəzərinə çatdırır ki, “Dəmirbank” ASC-də bütün sığortalı əmanətlərə görə kompensasiyaların ödənilməsi üçün Fondun kifayət qədər vəsaiti mövcuddur”, - deyə məlumatda vurğulanıb.
Xatırladaq ki, Maliyyə Bazarlarına Nəzarət Palatasının Direktorlar Şurasının  22 dekabr 2017-ci il tarixli, 49/1 saylı qərarı ilə “Dəmirbank” ASC-yə bank fəaliyyəti üçün verilmiş lisenziya 23 dekabr 2017-ci il tarixindən ləğv edilib. “Əmanətlərin sığortalanması haqqında” qanuna uyğun olaraq “Dəmirbank” ASC-də sığorta hadisəsi günü 22 dekabr 2017-ci il müəyyən edilib.
E.Ə.
www.oxu.az
"
"Mərkəzi Bank qərarını dəyişdi Azərbaycan Respublikasının Mərkəzi Bankı tərəfindən vəsaitlərin cəlb edilməsi üzrə depozit hərracının keçirilməsi barədə növbəti depozit hərracı elan edilib.
Oxu.Az xəbər verir ki, hərrac saat 15:30-15:45 radələrində baş tutacaq. Hərracla 300 milyon manat cəlb edilməsi nəzərdə tutulur. Müddət 14 gün, faiz dərəcəsi 10,01% – 14,99% aralığında müəyyən edilib.
Xatırladaq ki, Mərkəzi Bank bir gün əvvəl növbəti depozit hərracını 2018-ci il yanvarın 5-nə təyin etmişdi. Bu gün isə ilin son depozit hərracına qərar verilib.
Qeyd edək ki, 2017-ci ildə Mərkəzi Bank tərəfindən 60 depozit hərracı keçirilib. Hərracların nəticəsi olaraq il ərzində Mərkəzi Bank kommersiya banklarına təxminən 46,9 milyon manat məbləğində faiz ödəyib.
L.Ə.
www.oxu.az
"
"Vergilər Nazirliyinin bəzi xidmətlərində fasilə yaranacaq2018-ci il yanvarın 1-i, saat 22:00-dan yanvarın 3-ü, saat 22:00-a qədər Avtomatlaşdırılmış Vergi İnformasiya Sistemi, İnternet Vergi İdarəsi və digər qurumlarla məlumat mübadiləsi xidmətləri müvəqqəti dayandırılacaq.
Oxu.Az Vergilər Nazirliyinin Media və Kommunikasiya Mərkəzinə istinadən xəbər verir ki, fasilə zəruri avadanlıqların quraşdırılması, əsas məlumat bazasının yeni serverlərə keçirilməsi ilə əlaqədardır.
L.Ə.
www.oxu.az
"
"Növbəti il inflyasiya nə qədər olacaq?Hökumətin birrəqəmli inflyasiya proqnozunu da nəzərə almaqla, sərəncamındakı alət və mexanizmlərdən istifadə edərək Mərkəzi Bank 2018-ci ildə inflyasiyanı 6-8% civarında saxlamağa çalışacaq.
Oxu.Az xəbər verir ki, bu barədə bankın 2018-ci il və ortamüddətli dövr üçün pul siyasətinin əsas istiqamətləri barədə bəyanatında qeyd edilib.
Bildirilir ki, makroiqtisadi sabitliyin dayanıqlılığının gücləndirilməsi, bu əsasda sürətli və inklüziv iqtisadi artıma nail olunması ortamüddətli dövrdə qarşıda duran başlıca vəzifədir: 
“Ortamüddətli dövrdə makroiqtisadi siyasət ilk növbədə makroiqtisadi sabitliyin başlıca göstəricisi olan aşağı inflyasiyaya yönələcək. Aşağı və proqnozlaşdırıla bilən inflyasiya qeyri-müəyyənlikləri aradan qaldırır, ev təsərrüfatları və müəssisələrə yığım və investisiyalara dair qərarları daha uzun planlaşdırma horizontunda qəbul etməyə imkan verir. Bu səbəbdən AMB orta və uzunmüddətli dövrə inflyasiyanın hədəflənməsi rejimini optimal pul siyasəti rejimi olaraq görür. Bu rejimə keçid şərtlərinin realizasiyası istiqamətində işlər davam etdiriləcək”.
L.Ə.
www.oxu.az
"
"AMB: Banklara dəstək davam edəcək Bankların maliyyə dayanıqlılığının bərpa edilməsi və gücləndirilməsi, qeyri-işlək borclar probleminin həll edilməsi istiqamətində işlər davam etdiriləcək. 
Oxu.Az xəbər verir ki, bu barədə Mərkəzi Bankın (AMB) 2018-ci il və ortamüddətli dövr üçün pul siyasətinin əsas istiqamətləri barədə bəyanatında öz əksini tapıb.
Sənəddə qeyd edilir ki, maliyyə vasitəçiliyinin aktivləşdirilməsi üçün bankların fəaliyyət göstərdiyi ekosistemdə mövcud olan məhdudiyyətlərin aradan qaldırılması və risklərin azaldılması üzrə işlər davam etdirilməlidir. Bu amillərlə yanaşı, nəzərdə tutulan islahatlar ekosistemin mövcud maliyyə resurslarının bank sektoru üçün qəbul edilə biləcək risklər səviyyəsində kreditləşməyə yönəlməsinə şərait yaradacaq.
L.Ə.
www.oxu.az
"
"Neft bahalaşırDünya birjalarında neft bahalaşmaqda davam edir.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində bu gün WTI neftinin qiyməti 1 barelə görə 0,43 dollar və ya 0,72% artaraq 60,27 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,43 dollar və ya 0,65% artaraq 66,59 dollar olub.
E.Ə.
www.oxu.az
"
"Mərkəzi Bank manatla bağlı planlarını açıqladı Fiskal siyasətdəki nisbi yumşalmanı nəzərə almaqla, Azərbaycan Mərkəzi Bankı (AMB) 2018-ci ildə konservativ pul siyasətini davam etdirəcək.
Oxu.Az xəbər verir ki, bu barədə AMB-nin 2018-ci il və ortamüddətli dövr üçün pul siyasətinin əsas istiqamətləri barədə bəyanatında bildirilir.
Qeyd edilir ki, Mərkəzi Bank özünün stabilizasiya xarakterli balanslı pul siyasəti ilə əldə olunmuş makroiqtisadi və maliyyə sabitliyinin dayanıqlığının təmin olunmasına zəruri dəstək verəcək, hökumətlə birlikdə öz siyasətini inflyasiyanın birrəqəmli səviyyədə saxlanılmasına yönəldəcək, inflyasiyaya təsir imkanlarını artırmaq üçün pul siyasətinin strateji və əməliyyat çərçivəsini daha da təkmilləşdirəcək. Bu məqsədlə növbəti ildə və ortamüddətli dövrdə yeni makroiqtisadi və maliyyə sabitliyi platformasının formalaşdırılmasını təmin edən radikal islahatlar həyata keçiriləcək.
Sənədə görə, 2018-ci ildə faiz dəhlizinin parametrləri iqtisadi tsikl göstəriciləri, inflyasiya riskləri balansının təhlili və maliyyə bazarlarının müxtəlif seqmentlərində gedən proseslər nəzərə alınmaqla müəyyənləşdiriləcək: “Mərkəzi Bank inflyasiyanın dinamikasını və inflyasiya gözləntilərini nəzərə alaraq uçot dərəcəsinin real səviyyəsinin pozitiv zonada qalmasına üstünlük verəcək.
Xarici şokları effektiv absorbasiya etmək qabiliyyətini nəzərə alaraq Mərkəzi Bank çevik məzənnə rejimini saxlayacaq. Mərkəzi Bank milli valyutanın fundamental makroiqtisadi amillərdən irəli gəlməyən qısamüddətli dəyişkənliyinin qarşısının alınması məqsədilə məhdud sayda və həcmdə valyuta bazarına müdaxilə edə bilər:Manatın əhəmiyyətli möhkəmlənməsi bir sıra mikro və makro risklərin reallaşmasına yol aça bilərdi. Valyuta bazarında təklifin tələbi üstələməsi şəraitində manat ilin əvvəlindən 4% möhkəmlənib ki, bu da inflyasiya gözləntilərinə və dollarlaşmaya azaldıcı təsir göstərib”.    
L.Ə.
www.oxu.az
"
"2018-ci il üçün banklarla bağlı – PROQNOZ“DəmirBank” Açıq Səhmdar Cəmiyyətinin lisenziyasının ləğv edilməsi bank sektorunda “yarpaq tökümünün” növbəti mərhələsinin başlaması kimi fikirlərə səbəb olub. Xüsusilə qeyd edilir ki, bank sektorunun daha ağır dövrü qarşıdadır. Ona görə ki, cari ildə bank sisteminin heç bir fundamental problemi köklü şəkildə həll olunmayıb. Əksinə, problemlər dondurularaq növbəti illərə keçirilib.
İqtisadçı-ekspert Qubad İbadoğlu Oxu.Az-a açıqlamasında bildirdi ki, ötən 2 il ərzində 13 bankın bağlanması bank sektorunu böhrandan çıxara bilmədi: 
“Hazırda bankların hər 3-dən 1-i ziyanla işləyir. Ötən il 13 bank, bu ilin ilk 9 ayında isə 12 bankın maliyyə nəticəsi zərərlə ifadə olunub. Beləliklə, son 1 il 9 ayda ən çox ziyan “Accessbank”da (127,5 milyon manat), “Bank of Baku”da (69,6 milyon manat), “Unibank”da (39,2 milyon manat), “Bank Respublika”da (37 milyon manat), “AGBank”da (24,2 milyon manat) və “Dəmirbank”da (20,3 milyon manat) qeydə alınıb. Bu il üçün zərəri ən az olan, səhmlərinin 25 faizi Avropa Yenidənqurma və İnkişaf Bankına malik olan “Dəmirbank”ın lisenziyası geri alınıb”. 
Ekspert bildirir ki, cari ilin 3-cü rübünün nəticələrinə görə, aktivlərin dəyəri “Amrahbank”da 10,3 %, “Muğanbank”da 12,5 %, “Unibank”da 16,9 %, “Accessbank”da 19,2%, “Bank of Baku”da 21,1%, azalıb:
“Hesabat dövründə bank kapitalının dəyərini “Accessbank” 6,8%, “Amrahbank” 15,3%, “Bank of Baku” 19,9%, “AFB Bank” 21,4%, “AGBank” 21,9 %, “Unibank” 37,8% itirib. 
Məlumat üçün qeyd edim ki, “Azərbaycan Beynəlxalq Bankı”, “Günay Bank” və “Naxçıvanbank” dövr ərzində məlumat açıqlamayıb. Böyük ehtimalla, hər 3 bankın cari vəziyyətini xarakterizə edən məlumatların gizlədilməsi onların göstəricilərinin pis olması ilə əlaqədardır. Qeyd olunan göstəricilər üzrə bankların vəziyyətinin qiymətləndirilməsi göstərir ki, hesabat açıqlamayan banklar da daxil olmaqla, yuxarıda adları sadalanan banklar 2018-ci ilə çətin maliyyə durumunda qədəm qoyurlar. Odur ki, bank xidmətindən istifadə edən istehlakçıların hüquqları qorunmadığı indiki böhranlı şəraitdə müştərilər vaxtında doğru qərarlar qəbul etmək üçün maliyyə savadını artırmalıdırlar”.
L.Ə.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 29 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dekabrın 29-na olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2,0307 manatdır.



L.Ə.
www.oxu.az
"
"Azər Türk Bankın gənclər üçün növbəti təlimləri başa çatdıDövlət bankı Azər Türk Bank və Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin birgə təşkilatçılığı ilə ASAN könüllüləri üçün bankçılıq sahəsində təşkil olunmuş və bir ay ərzində davam edən təlimlər başa çatmışdır.
""ASAN School"" könüllülük proqramının “Master 2” pilləsinin bu növbəti uğurlu yekunu münasibətilə hər iki qurumun nümayəndələrinin iştirakı ilə Azər Türk Bankın baş ofisində görüş keçirilmişdir.
Tədbirdə iştirak edən Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin nümayəndələri Azər Türk Bankın ""ASAN School"" könüllülük proqramının reallaşdırılmasında göstərdiyi təşəbbüsə və bu proqramın Master2 pilləsinin uğurla həyata keçirilməsində dəstəyinə görə minnətdarlıqlarını bildirmişlər.
Azər Türk Bankın nümayəndələri, öz növbəsində, bu istiqamətdə əməkdaşlığın məmnuniyyətlə davam etdiriləciyini, iqtisadiyyat və maliyyə üzrə təhsil almış gənclərin bank işi ilə bağlı bilik və bacarıqlarının artırılmasına, onların fərdi və peşəkar inkişafına daim dəstək olmağa hazır olduqlarını vurğulamışlar.
Tədbirin sonunda könüllülərə sertifikatlar təqdim edilmiş, ən aktiv iştirakçılar, ənənəvi olaraq, Azər Türk Bankın təcrübə proqramına cəlb edilmişlər.
22 ildir fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.
www.oxu.az
"
"Dövlət Neft Fondunun 2018-ci il büdcəsi təsdiqləndiPrezident İlham Əliyev Azərbaycan Respublikası Dövlət Neft Fondunun 2018-ci il büdcəsi haqqında fərman imzalayıb.
Oxu.Az xəbər verir ki, fərmanda qeyd edilir ki, Azərbaycan Respublikası Dövlət Neft Fondunun 2018-ci il büdcəsinin gəlirləri 11 559 956,2 min manat, xərcləri isə 9 730 221,8 min manat məbləğində təsdiq edilsin.
Müəyyən edilir ki, Azərbaycan Respublikası Dövlət Neft Fondunun 2018-ci il büdcəsinin gəlirləri aşağıdakı daxilolmalar hesabına formalaşır:




Sıra №-si


Gəlir mənbələri


Gəlirlərin məbləği
(min manat)




2.1.


Azərbaycan Respublikasının payına düşən karbohidrogenlərin satışından əldə edilən xalis gəlirlər (karbohidrogenlərin nəqli üzrə məsrəflər, bank, gömrük rəsmiləşdirilməsi, müstəqil nəzarət (sörveyer), marketinq və sığorta xərcləri çıxılmaq şərtilə, habelə Azərbaycan Respublikası Dövlət Neft Şirkətinin sərmayəçiləri, payçısı və ya tərəfdaşı olduğu layihələrdə onun sərmayəsinə və ya iştirak payına düşən gəlirlər istisna olmaqla)


9 723 786,1




2.2.


Karbohidrogen ehtiyatlarının işlənməsi ilə əlaqədar sərmayəçilərin müqavilə sahəsindən istifadə üçün akrhesabı ödənişləri


3 612,0




2.3.


Neftin və qazın Azərbaycan Respublikasının ərazisi ilə ötürülməsindən əldə edilən gəlirlər


16 340,0




2.4.


Dövlət Neft Fondunun valyuta aktivlərinin yerləşdirilməsindən və idarə olunmasından əldə edilən gəlirlər


1 042 046,1




2.5.


Neft-qaz sazişlərinin imzalanması və ya icrası ilə bağlı sərmayəçilərin ödədikləri bonuslar


774 172,0



 

Cəmi


11 559 956,2




Müəyyən edilir ki, Azərbaycan Respublikası Dövlət Neft Fondunun 2018-ci il büdcəsinin xərcləri aşağıdakı məqsədlərə yönəldilir:




Sıra №-si


Xərc istiqamətləri


Xərclərin məbləği
(min manat)




3.1.


Qaçqınların və məcburi köçkünlərin sosial-məişət və məskunlaşma məsələləri ilə bağlı bəzi tədbirlərin maliyyələşdirilməsi


200 000,0




3.2.


Azərbaycan Respublikasının 2018-ci il dövlət büdcəsinə transfertin yuxarı həddi


9 216 000,0




3.3.


Samur–Abşeron suvarma sisteminin yenidən qurulması layihəsinin maliyyələşdirilməsi


90 000,0




3.4.


Bakı–Tbilisi–Qars yeni dəmir yolu layihəsinin maliyyələşdirilməsi


176 128,0




3.5.


“2007–2015-ci illərdə Azərbaycan gənclərinin xarici ölkələrdə təhsili üzrə Dövlət Proqramı”nın maliyyələşdirilməsi


16 218,0




3.6.


Azərbaycan Respublikası Dövlət Neft Fondunun idarə edilməsi ilə bağlı xərclər


31 875,8



 

Cəmi


9 730 221,8




2018-ci ildə Azərbaycan Respublikası Dövlət Neft Fondunun vəsaitindən istifadənin əsas istiqamətləri (proqramı) və investisiya siyasəti” təsdiq edilir.
“Azərbaycan Respublikası Dövlət Neft Fondunun 2018-ci ildə idarə edilməsi ilə bağlı xərclər smetası” təsdiq edilir.
Nazirlər Kabinetinə tapşırılır ki, beynəlxalq audit və ya məsləhət şirkəti cəlb etməklə, 2017-ci ilin nəticələri üzrə Azərbaycan Respublikası Dövlət Neft Fondunun saxlanılma xərclərinin və aktivlərinin idarə edilməsində səmərəliliyin qiymətləndirilməsinə dair auditin keçirilməsini 2018-ci il iyulun 1-dək təmin edib nəticələri barədə Azərbaycan Respublikasının Prezidentinə məlumat versin.
E.Ə.
www.oxu.az
"
"Dubay Şopping Festivalı Expressbank-la sərfəlidir! Daim yenilikləri ilə sevindirən Expressbank bu dəfə Visa kart sahibləri üçün əlavə fürsətlər yaradır. Artıq Expressbank-ın istənilən Visa növlü kart sahibləri Visa Explore proqramında qeydiyyatdan keçərək kartla ödəniş zamanı Dubay Şoppinq Festivalı ərzində məişət texnikası, zərgərlik və digər dükanlarda  eksklüziv təkliflər əldə edəcəklər! Bu hələ son deyil! Üstəlik JumeirahTM otelləri şəbəkəsində Expressbank-ın Visa kartları ilə ödəniş zamanı qazanacağınız 25% endirimlə festival ziyarətiniz daha sərfəli olacaq. 
Aksiya 26 dekabr 2017-ci il tarixindən 27 yanvar 2018-ci ilədək keçərlidir. Xüsusi şərtlər və daha ətraflı məlumat əldə etmək üçün müştərilər www.vi.sa/dsf  saytını ziyarət edə bilərlər.
Qeyd edək ki, Expressbank-ın plastik kartlarına sahib olmaq istəyən müştərilər Visa Electron kartlarını 6 AZN, Visa Classic kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə  Visa Gold, 800 AZN ilkin mədaxil ilə isə Visa Platinum kartlarını pulsuz sifariş etmək mümkündür. Həmin vəsaiti heç bir komissiya olmadan nağdlaşdıra və ya ExpressClub layihəsi çərçivəsində ölkədaxili POS-terminallarda ödəməklə xərclərinizi gəlirə çevirə bilərsiniz. 
Expressbank-ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq ExpressPay ödəniş terminalı vardır.
Bank xidmətləri barədə ətraflı məlumatı 132 Məlumat Mərkəzinə zəng edərək, www.expressbank.az saytına və ya Bankın rəsmi “Facebook” səhifəsinə www.facebook.com/Expressbank daxil olaraq əldə edə bilərsiniz. 
www.oxu.az
"
"İqtisadiyyat Nazirliyinə əlavə səlahiyyətlər verildiAzərbaycan Respublikasının xarici ölkələrdə fəaliyyət göstərən səfirlik və konsulluqlarında ticarət nümayəndələrinin aparatları İqtisadiyyat Nazirliyinin strukturuna daxil edilib.
Oxu.Az xəbər verir ki, bu gün Azərbaycan prezidenti İlham Əliyev bununla bağlı “Azərbaycan Respublikası İqtisadiyyat Nazirliyinin fəaliyyətinin təmin edilməsi və “Azərbaycan Respublikası İqtisadi İnkişaf Nazirliyinin fəaliyyətinin təkmilləşdirilməsi ilə bağlı tədbirlər haqqında” Azərbaycan Respublikası Prezidentinin 2006-cı il 28 dekabr tarixli 504 nömrəli Fərmanında dəyişikliklər edilməsi barədə” Azərbaycan Respublikası Prezidentinin 2014-cü il 20 fevral tarixli, 111 nömrəli Fərmanında dəyişikliklər edilməsi haqqında” fərman imzalayıb.
İqtisadiyyat Nazirliyinin vəzifələri sırasına Azərbaycan Respublikasının xarici ölkələrdə fəaliyyət göstərən səfirlik və konsulluqlarında ticarət nümayəndələrinin aparatlarının maddi-texniki və maliyyə təminatını həyata keçirmək də daxil edilib.
E.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) dekabrın 29-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"“Bank VTB” (Azərbaycan)-ın “Əcəmi” filialı istirahət günlərində də işləyəcəkMüştərilərin rahatlığı üçün 27 dekabr 2017-ci il tarixindən “Bank VTB” (Azərbaycan)-ın “Əcəmi” filialı istirahət günləri də fəaliyyət göstərəcək. Eyni zamanda, filialın iş saatları da uzadılıb: indi filial həftəiçi 09:00-dan 20:00-dək, istirahət günləri isə 10:00-dan 16:00-dək müştərilərin xidmətindədir. Filial bütün bayram günlərində çalışacaq. 
“Əcəmi” filialında müştərilərə cari hesabdan vəsaitin verilməsi, təcili pul köçürmələrinin göndərilməsi/alınması, cari hesabların açılması, plastik kartın sifarişi/verilməsi, cari (kart), depozit hesabların artırılması kimi xidmətlər təklif olunacaq. Müştərilər filiala kredit ödənişləri, kredit sifarişlərin qəbul edilməsi və sənədləşdirilməsi, valyuta mübadiləsi, cərimə və kommunal ödənişlərin həyata keçirilməsi, ödəniş tapşırıqlarının, İnternet-bank və Mobil-banka qoşulmaq üçün ərizələrin qəbulu və s. xidmətlər üçün müraciət edə bilər. 
“Əksər müştərilərin həftə ərzində iş saatlarında banka gəlmək imkanı yoxdur. Müştərilərimizin rahatlığını düşünərək, biz onlara bank məsələlərini işdən sonra həll etməyə imkan veririk. Yeni il ərəfəsində isə bu, müştərilərimiz üçün daha da rahat olacaq – onlar hər hansı təcili bank əməliyyatlarını həyata keçirmək üçün bayram günlərinin başa çatmasını gözləmək məcburiyyətində qalmayacaq”, - deyə bank VTB (Azərbaycan)-ın Şəbəkənin İnkişafı İdarəsinin rəisi Pərviz Rəsulov bildirib. 
“Bank VTB” (Azərbaycan)-ın “Əcəmi” filialı Cavadxan küç. 30A, “Əcəmi” metrostansiyası yaxınlığında yerləşir. 
www.oxu.az
"
"Neftin qiyməti artıma doğru gedir - 2018-ci ilin proqnozu2017-ci ilin ikinci yarısından qiyməti 55-68-55 dollar arasında sabitləşən neftin dəyərinin 2018-ci ildə necə olacağı sual doğurur. 
Nəzərə çatdıraq ki, OPEC Nazirlər Şurasının Vyanadakı 173-cü iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlər hasilatın azaldılmasına dair sazişin müddətinin 2018-ci ilin sonuna kimi uzadılması ilə bağlı razılıq əldə ediblər. Yaranmış vəziyyətdə beynəlxalq maliyyə qurumları neftin qiymətinin yüksəlməsinin qaçılmaz olduğunu bildirir. Məsələn, dünyanın qabaqcıl investisiya banklarından olan “Goldman Sachs” 2018-ci il üçün neft qiymətinə dair proqnozunu artırıb. Qurum gələn il üçün “Brent” markalı xam neftin bir barrelinin qiymətinə dair proqnozunu 58 dollardan 62 dollara qaldırıb.
“Goldman Sachs” bildirir ki, neftin qiymət artımını qlobal ehtiyatların azalması, Rusiya və Səudiyyə Ərəbistanının neft hasilatının azaldılmasına dair sazişə sadiqliyi ilə əlaqələndirir. Bununla belə, risklərin davam etdiyi irəli sürülür. 
Neft Araşdırmalar Mərkəzinin direktoru İlham Şaban Oxu.Az-a açıqlamasında bildirdi ki, 2016-cı ildə 2017-ci il üçün neftin qiyməti ilə bağlı Beynəlxalq Enerji Agentliyinin, OPEK, Dünya Bankı və digər beynəlxalq maliyyə qurumlarının verdikləri proqnozlar özünü doğrultdu:
“Proqnozlar ondan ibarət idi ki, neftin qiyməti artıma doğru gedir. Həqiqətən də, ilin dördüncü rübündə neftin orta qiyməti 61 dollar oldu. Növbəti illə bağlı OPEK-in, Dünya Bankının proqnozlarında neftin qiyməti cari illə müqayisədə 3 dollar baha götürülüb. Bu da iki faktora əsaslanır. Birincisi, dünya iqtisadiyyatının artım tempi cari illə müqayisədə yüksək olacaq. Bu da nəticə etibarilə neftə olan gündəlik tələbatın 1,4-1,8 milyon barel ətrafında dəyişməsi deməkdir. Dünya iqtisadiyyatı inkişaf edirsə, neftə olan tələbat da artır. Şirkətlərin topladıqları ehtiyatlar yavaş-yavaş satılır. Ehtiyat neftinin həcmi azalır”.  
İqtisadçı deyir ki, 2016-cı ildə Brent markalı neftin orta qiyməti 42 dollar, 2017-ci ildə 54 dollar olub.  
Qeyd edək ki, “Moody's” beynəlxalq reytinq agentliyi də OPEK və qeyri-OPEK ölkələrinin neft hasilatının azaldılması üzrə sazişin müddətini gələn ilin sonunadək uzatmaları fonunda neftin orta müddətli qiymətinin 60 dollar təşkil edəcəyini bildirib. “Moody's”ə görə, son dövrdə neftin bahalaşan qiyməti qlobal iqtisadi artım proqnozları, neft istehsalının azaldılması və artan geosiyasi risklərdən bəhrələnir. 
Leyla Əliyeva 
www.oxu.az
"
"Mərkəzi Bankdan hər banka 1,5 milyon manatlıq “dəstək” 2017-ci ildə Mərkəzi Bank tərəfindən 60 depozit hərracı keçirilib. Hərracların nəticəsi olaraq il ərzində Mərkəzi Bank kommersiya banklarına təxminən 46,9 milyon manat məbləbində faiz ödəyib.
Oxu.Az-a açıqlama verən iqtisadçı-ekspert Samir Əliyev bildirib ki, bu, bankların 2017-ci ilin 10 ayı ərzində depozitlərə görə müştərilərə ödədikləri faizlərin 15%-i, müştərilərdən alınan kredit faizlərinin 4%-i qədərdir. Faiz dərəcələrinin aşağı həddi 10,1%, yuxarı həddi 14,87% olub. Müddəti isə 14 gün təşkil edib.
Ekspertin sözlərinə görə, Mərkəzi Bankın 10 milyard manatlıq depozit təklifinə qarşı bankların tələbi ümumilikdə 25,2 milyard manat olub: 
“Tələb təklifi orta hesabla 2,5 dəfə üstələyib. 60 hərracın cəmisi 5-də tələb təklifdən az olub. Bəzi hərraclarda tələb təklifi 3-4 dəfə üstələyib. Hətta avqust ayında tələb daha da artıb və üstələmə 6-7 dəfə təşkil edib”.
Qeyd edək ki, Mərkəzi Bankın keçirdiyi depozit hərracının əsas məqsədi döviyyədəki pul kütləsini tənzimləmək, artıq pul kütləsinin valuta bazarına yönəldilməsinin qarşısını almaqdır.
S.Əliyevin sözlərinə görə, elə buna görə də dövri olaraq 400-900 milyon manat civarında vəsait Mərkəzi Bankın “sandığında” saxlanılıb: 
“Hərracın digər məqsədi banklara dəstək verməkdir. Təsadüfi deyil ki, Mərkəzi Bank yola saldığımız ildə hər banka orta hesabla 1,5 milyon manatlıq “dəstək” verib. Banklar riskli kreditləşmədənsə, asan pul qazanmaq yolunu seçərək vəsaitləri depozit şəklində baş bankda yerləşdirməyə üstünlük veriblər”.
Xatırladaq ki, depozit hərracı 2016-cı ilin ortasından keçirilməyə başlanıb. İlk hərrac iyunun 13-də təşkil edilib və ilin sonuna kimi 26 hərrac keçirilib.
L.Ə.
www.oxu.az
"
"Məktəblinin dostuYeni il və Dünya Azərbaycanlılarının Həmrəyliyi Günü münasibətilə “OYAL” məktəbli ləvazimatları “Ofisait” mağazalar şəbəkəsinin təşkilati dəstəyi ilə “Məktəblinin dostu” devizli silsilə layihələr həyata keçirib.
Şirkətin mətbuat xidmətindən Oxu.Az-a verilən məlumata əsasən “OYAL” “Məktəblinin dostu” devizli layihəyə regionlarımızdan başlayaraq start verib. Layihə Gəncə şəhərində yerləşən SOS uşaq kəndlərinin məktəbli sakinləri, Cocuq Mərcanlıda yaşayan məktəbliləri, həmçinin Azərbaycan Uşaq Fondu ilə birlikdə Qubadlı rayonundan olan məcburi köçkünlərin övladlarının təhsil aldığı Qurban Məmmədov adına Yuxarı Mollu kənd tam orta məktəbin şagirdlərini əhatə edib. 
Tədbirdə çıxış edən şirkət nümayəndəsi məktəbin şagird və müəllim heyətini Yeni il və Dünya Azərbaycanlılarının Həmrəyliyi Günü münasibətilə təbrik edib və dövlət siyasətinin davamı olaraq “OYAL”-ın mütəmadi olaraq sosial layihələrin həyata keçirilməsinin şirkətin korporativ strategiyasının tərkib hissəsi olduğunu vurğulayıb. Azərbaycan Uşaq Fondunun idarə heyətinin sədri Aqil Məhərrəmov uşaqları bayram münasibətilə təbrik edib və şirkət nümayəndəsinə uşaqlara göstərilən qayğı və diqqət üçün dərin təşəkkürünü bildirib. 
“OYAL” “Məktəblinin dostu” devizli sosial layihəni Bakı şəhəri daxil olmaqla, digər rayonlarda da davam etdirəcək.
Qeyd edək ki, “OYAL” məktəbli ləvazimatlarını Bakı, Abşeron, Sumqayıt, Lənkəran, Tovuz, Bərdədə yerləşən “Ofisait” mağazaları ilə yanaşı, şəhərimizin dəftərxana ləvazimatları satılan bir çox mağazalarından əldə etmək mümkündür. Həmçinin ölkənin ən böyük online satış portallarından biri olan www.ofisait.com vasitəsilə də Siz mənzil və ofislərinizdə internet vasitəsilə istənilən məhsulu sifariş verə bilərsiniz. “Ofisait”in gülərüz və dinamik komandası Sizin sifarişinizi operativ olaraq qeyd etdiyiniz ünvana təslim edir. Ödənişlərin nağd və online həyata keçirilməsi mümkündür. Daha ətraflı məlumatı “OYAL” və “Ofisait”in daim yenilənən “Facebook” və “Instagram” səhifələrindən əldə edə bilərsiniz.











www.oxu.az
 
"
"Mərkəzi Bank yeni ilin ilk depozit hərracını elan etdi Mərkəzi Bank (AMB) vəsaitlərin cəlb edilməsi üzrə növbəti dəfə depozit hərracı keçirəcək.
Oxu.Az Mərkəzi Banka istinadən xəbər verir ki, yanvarın 5-də keçiriləcək hibrid depozit hərracında 200 mln. manat məbləğində vəsaitin cəlbi nəzərdə tutulur.
Depozit hərracının müddəti 10 gün təşkil edir, faiz dərəcəsi 10,01% – 14,99%-dir.
L.Ə.
www.oxu.az
"
"Milli Məclisin son iclasının gündəliyinə əlavələr edilibMilli Məclisin (MM) payız sessiyasında 2017-ci ildə keçiriləcək son plenar iclasının gündəliyində dəyişiklik edilib.
Oxu.az APA-ya istinadən xəbər verir ki, gündəliyə daha 2 məsələ əlavə olunub. Bununla da, gündəlikdəki məsələlərin sayı 19-a çatıb.
Əlavə olunan məsələlər “Azərbaycan Respublikası Silahlı Qüvvələri taqımlarının Türkiyə Cümhuriyyəti Silahlı Qüvvələrinin taburu tərkibində və NATO strukturlarının ümumi komandanlığı altında Əfqanıstanda yerləşdirilməsinə və müvafiq əməliyyatlarda iştirak etməsinə razılıq verilməsi haqqında” Milli Məclisin 2002-ci il 15 noyabr tarixli Qərarında dəyişikliklər edilməsi barədə sənəd və bankların fəaliyyəti ilə bağlı qanunvericiliyə dəyişiklikdir.
Qeyd edək ki, gündəliyə eyni zamanda yenidən hazırlanan “Azərbaycan Respublikasının Silahlı Qüvvələri haqqında” qanun layihəsi üçüncü oxunuşda, Azərbaycanla bir sıra ölkələr arasında imzalanan sənədlərin ratifikasiyası, Gömrük, Miqrasiya məcəllələrinə, “Turizm haqqında”, “Yol hərəkəti haqqında”, “Dövlət qulluğu haqqında” və sair qanunlara dəyişikliklər, o cümlədən Dünya Azərbaycanlılarının Həmrəylik günü ilə bağlı Milli Məclisin müraciət də daxildir.  
L.Ə.
www.oxu.az 
"
"Dollar ili bu məzənnə ilə başa vuracaq Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə cari ilin son valyuta hərracı keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
L.Ə.
www.oxu.az
"
"Dünyanın ən zəngin insanlarının sərvətləri açıqlandıBloomberg milyarderlər indeksinə görə, dünyanın ən zəngin 500 adamının sərvətinin həcmi 5,3 trilyon dollara çatıb.
Oxu.Az xəbər verir ki,  2016-cı ilin dekabr ayının 27-də milyarderlərin ümumi sərvətlərinin həcmi 4,4 trilyon dollar təşkil edirdisə,  2017-ci ilin müvafiq dövründə bu rəqəm 23 faiz artaraq 5,3 trilyon dollara çatıb. 
“Amazon”un yaradıcısı Ceff Bezos sərvətini ən çox artıran milyarder olub. Bezos sərvətini 34,2 milyar dollar artıraraq 99,6 milyard dollara çatdırıb. Bununla da o, 2013-cü ildən indiyədək dünyanın ən zəngin sakini olan “Microsoft”un yaradıcısı Bill Qeytsin taxtını əlindən alıb. 
Onu da bildirək ki, siyahıya 49 ölkənin milyarderlərinin adı daxil edilib. Onlardan 38-i çinli milyarderlərdir. Çinlilər sərvətlərini 65 faiz artırıblar. ABŞ üzrə bu rəqəm 18 faiz təşkil edib. Çinli iş adamı Hui Ka Yan sərvətini 25,9 milyard dollar - 350 faiz artırmaqla, Bezosdan sonra ən çox qazanan olub. 
Siyahıda yer alan 57 nəfər texnologiya milyarderi sərvətlərini 35 faiz - 262 milyard dollar artırıblar. 
“Facebook”un yaradıcısı Mark Zukerberq isə sərvətini 45 faiz yüksəldib.
L.Ə.
www.oxu.az
"
"Hər bir azərbaycanlı Trampın sərvətinin dörddə birini əldə edə bilərDonald Trampın sərvəti 1,5 milyard dollar məbləğində dəyərləndiriliyi halda, ABŞ-ın iki ən böyük lotereyasının cekpotu ümumilikdə artıq yarım milyard dolları keçib.
384 milyon dollarlıq tirajda rəsmi şəkildə buradan iştirak etmək olar.

ABŞ-ın ən iri lotereyaları olan “Powerball” və ya “Mega Millions”un cekpotları hər dəfə 300 milyon dollardan çox olur, biletlərin satışı isə həndəsi silsilə ilə artır.
Yeri gəlmişkən, “Powerball” lotereyasının cekpotu ABŞ-da artıq bu məbləğə çatıb, belə ki, lotererayada 384 milyon dollar oynanılacaq və bu möhtəşəm məbləği altı rəqəmi (beş əsas şar və “Powerball”un əlavə nömrəsi) tapa biləcək istənilən adam uda bilər.

Lakin ABŞ lotereyalarında nömrələri qismən tapmaqla da milyonçu olmaq olur. TheLotter.com servisinin hesabına isə ABŞ-ın ən iri lotereyalarının rəsmi biletlərini dünyanın istənilən ölkəsində əldə etmək mümkündür.
Ukrayna vətəndaşı artıq online biletlə milyon udub

23 yaşlı Ukrayna vətəndaşı bunu öz təcrübəsində sübut etdi. O, beş nömrənin hesabına ABŞ-ın “Mega Millions” lotereyasında bir milyon dollar udub. Natalya 2017-ci ilin 26 sentyabr tirajının nəticələrinə əsasən, uduşlu kombinasiyanın 1, 10, 57, 66 və 75 olmaqla. beş əsas nömrəsini taparaq, ikinci kateqoriyadan olan bir milyon dollarlıq fantastik uduşu əldə edib.

Azərbaycan vətəndaşı ABŞ lotereyasında uda bilərmi?
TheLotter.com portalının məlumatına əsasən, minlərlə azərbaycanlı məşhur lotereya servisi vasitəsilə ABŞ və Avropanın ən iri lotereyalarının biletlərini online əldə edə bilərlər.
Əgər siz “Powerball” tirajında iştirak etmək istəyirsinizsə, bunu iki yolla edə bilərsiniz:
1. Sərhədi keçərək biləti şəxsən ala bilərsiniz
Siz “Powerball” lotereyasının biletini rəsmi riteylerdən almaq üçün şəxsən ABŞ-a yollana bilərsiniz. Lakin bu halda siz bileti ABŞ sərhədindən çıxara bilməzsiniz.
2. Saytda qeydiyyatdan keçərək lotereyada online iştirak edə bilərsiniz
Bunun üçün aparıcı lotereya servisinin saytından hər çərşənbə və şənbə günləri EST (Qərb Saat strandartı) vaxtı ilə 23:00-da (Bakı vaxtı ilə səhər saat 6:00) Orlandoda keçirilən tirajın  Powerball lotereya biletini almalısınız.
TheLotter.com – lotereya biletlərinin dünyada birinci çatdırılma xidmətidir. Bu sayt insanlara rəsmi lotereya biletini dünyanın istənilən yerindən sifariş verməyə imkan verir və uduşlardan komissiya tutmur.
www.oxu.az
"
"Müəllim maaşlarının artımı ilə bağlı - AÇIQLAMA“2018-ci ilin dövlət büdcəsində sosialyönümlü xərclərin həcmi 7,7 milyard manat nəzərdə tutulub. Bu, cari ilin göstəricisi ilə müqayisədə 650 milyon manatdan çoxdur”.
Oxu.Az-ın məlumatına görə, bunu maliyyə naziri Samir Şərifov “AzTV”-yə müsahibəsində bildirib. O qeyd edib ki,  növbəti ildə sosialyönümlü layihələrə əlavə vəsait ayrılıb. Təkcə əməkhaqqı fondu üzrə 4,2 mlrd. xərc nəzərdə tutulub:
“Təhsilə ayrılan xərclər də xüsusi böyük çəkiyə malikdir. Gələn il təhsil xərcləri 2 milyard manat səviyyəsində olacaq. Bu rəqəm cari illə müqayisədə 211 milyon manat çoxdur. Bu, kifayət qədər yüksək artımdır”.
Müəllimlərin əməkhaqlarının əhəmiyyətli dərəcədə artdığını önə sürən nazir deyib ki, həm məktəb direktorlarının, həm də müəllimlərin əməkhaqları yüksəlib: 
“Artıq çox bacarıqlı, savadlı, səriştəli müəllimlər yüksək maaş almaq imkanı qazanıblar. Diaqnostik qiymətləndirmələr başa çatdırılır və sınaqdan keçən müəllimlər məvaciblərini artırmaq imkanı əldə edirlər.
2018-ci ildə bu tendensiyanın davam edəcəyini deyən nazir qeyd edib ki, diaqnostik qiymətləndirmələrin başa çatdırılır və sınaqdan keçən müəllimlər məvaciblərini artırmaq imkanı qazanırlar.
Maliyyə naziri əlavə edib ki, orta hesabla müəllimlərin əməkhaqları 35% artıb:
“Bəzi kateqoriyalar üzrə müəllimlərin əməkhaqqı artımı daha yüksəkdir”.
L.Ə.
www.oxu.az
"
"AZİNNEX ölkə meneceri axtarır“Azərbaycan İnnovasiyaların İxracı Konsorsiumu” (AZİNNEX) Özbəkistan nümayəndəliyi üçün ölkə meneceri vakansiyası üzrə işçi axtarışı elan edib.
AZİNNEX-dən Oxu.Az-a bildirilib ki, Azərbaycan İnnovasiyaların İxracı Konsorsiumu Azərbaycanın 10 ən qabaqcıl IT şirkətləri tərəfindən yaradılıb. Konsorsiumun işi, üzv şirkətlərin məhsul və xidmətlərinin beynəlxalq bazarlarda tanıtımını və satışını təşkil etməkdir.
Ölkə menecerinin Özbəkistan Respublikasında yerləşəcək nümayəndəliyə rəhbərlik etməsi və adıçəkilən ölkədə fəaliyyət göstərməsi nəzərdə tutulur.
Yaradılacaq nümayəndəliyin əsas fəaliyyət istiqamətləri “Azərbaycan İnnovasiyalar İxracı Konsorsiumu”nun fəaliyyətini Özbəkistanda təşkil etmək, Özbəkistanda mövcud tenderləri araşdırmaq, uyğun tenderlərlə bağlı məlumatları toplamaq, tenderlərə müraciətlər etmək, tender elan etmiş şirkət və ya qurumlarla görüşlər keçirərək AZİNNEX haqqında məlumatlandırmaqdır.
Ölkə menecerinin əsas vəzifələri:
1. Özbəkistan Respublikasında Azərbaycanın istehsalı olan innovativ məhsulların potensial müştərilərə çıxışını təmin etmək, ölkə iqtisadiyyatının təhlili və onun konsorsiumun marketinq fəaliyyətinə təsirinin müəyyən edilməsi;
2. Potensial müştərilərdən müraciətlərin qəbulunu həyata keçirmək, özəl və dövlət qurumları ilə əməkdaşlıq qurmaq və bu qurumlardan daxil olan müraciətləri araşdırmaq və aidiyyəti üzrə cavablandırmaq, ölkədə mövcud dövlət proqramlarını, inkişaf konsepsiyalarını araşdırmaq və əməkdaşlığın həyata keçirilməsi üzrə təkliflər hazırlayaraq Bakı ofisinə çatdırmaq;
3. Özbəkistanda fəaliyyət göstərən beynəlxalq təşkilatlarla və biznes subyektlərlə qarşılıqlı əlaqələr yaratmaq və birgə layihələri həyata keçirmək üçün təkliflər planı hazırlamaq;
4. Mövcud məhsul və xidmətlərin təkmilləşdirilməsi və yeni məhsulların bazara çıxarılması ilə bağlı müvafiq təhlillərin hesabatların hazırlanması və təqdim edilməsi;
5. “Azərbaycan İnnovasiyaların İxracı Konsorsiumu”nun müvafiq fəaliyyət mexanizminə uyğun olaraq Özbəkistan Respublikasının müxtəlif bölgələrində forumların, konfransların, sərgilərin və ya bu kimi tədbirlərin keçirilməsinə dair təkliflər hazırlamaq;
6. Fəaliyyət istiqaməti üzrə Özbəkistanın müvafiq qurumları ilə sazişlərin (o cümlədən, müqavilə, anlaşma memorandumu, niyyət protokolu və s.) layihələrinin hazırlanmasında iştirak etmək və icrasına nəzarət etmək;
7. Ölkə üzrə, özəl və dövlət sektorunda beynəlxalq təşkilatlar tərəfindən keçirilən tenderlərin araşdırılması, emal edilməsi və katibliyə ötürülməsi;
8. Konsorsium tərəfindən seçilmiş olan tenderlərdə iştirak üçün tələb olunan sənədlər barəsində məlumatlar toplamaq, həmin tenderlərdə konsorsium nümayəndəsi şəklində çıxış etmək;
9. Azərbaycan İnnovasiyaların İxracı Konsorsiumun (AZİNNEX) fəaliyyəti ilə bağlı bilavasitə İcraçı Direktorun və Konsorsiuma üzv şirkətlərin xidməti tapşırıqlarını yerinə yetirmək;
10. Konsorsiumun işinin təşkili və tənzimlənməsi haqqında təlimata riayət etmək.
Namizədə tələblər:
Tələb olunan namizədlər aşağıdakı keyfiyyətə, ixtisasa və təcrübəyə malik olmalıdır:
a) Biznesin idarə edilməsi və təşkili, IT Management, İnnovation Management, Beynəlxalq iqtisadi münasibətlər, Marketinq üzrə tam ali təhsil (MBA və EMBA üstünlükdür);
b) İnformasiya texnologiyaları və innovasiyalar sahəsində son innovativ yeniliklərdən və trendlərdən xəbərdar olmalı;
c) Rus və ingilis dillərini səlis bilmək (özbək dilini bilməsi üstünlükdür);
d) Müvafiq sahədə minimum 3 il iş təcrübəsi;
e) Satış və araşdırma bacarıqlarına malik olmaq;
f) Lazım olduqda Azərbaycana çağırılma və ya Özbəkistanın müxtəlif regionlarına və ya başqa ölkələrə ezam olunmağa hazır olmaq;
g) Xüsusi layihə idarəetmə vasitələrini bilməsi (Layihənin İdarəetmə metodikası, logframe və s.)
h) Yüksək səviyyədə təşkilatçılıq səriştəsi;
i) Təşəbbüskarlıq, innovasiyalar sahəsi üzrə vizyona malik olmaq
j) Qərarvermə qabiliyyəti;
k) Analitik araşdırma bacarıqlarına malik olmaq;
l) Tenderlərdə iştirak təcrübəsi.
Əməkhaqqı – sabit maaş olaraq razılıq əsasında müəyyən ediləcək. Əməkhaqqına əlavə olaraq satışdan əldə olunan gəlirdən öncədən razılaşdırılmış faiz bonus şəklində ödəniləcək.
Özbəkistanda daimi yaşayış yeri olmayan şəxsə kirayə ev Konsorsium tərəfindən təmin ediləcək.
Qeyd olunan tələblərə cavab verən namizədlər öz ərizə formalarını (CV) “Özbəkistan-koordinator” başlığı altında office@azinnex.com elektron ünvanına 2018-ci il yanvarın 15-nə qədər göndərə bilərlər. Əlavə sualları üçün: 012 444 74 33 telefonla əlaqə saxlamaq olar.
www.oxu.az
"
"Yeni yaradılan fond sahibkarların ehtiyaclarını ödəyə biləcəkmi?Yeni yaradılan İpoteka və Kredit Zəmanət Fondu sahibkarların banklardan manatla aldıqları kreditlərə hesablanmış faizlərin bir hissəsini dövlət büdcəsinin vəsaiti hesabına subsidiyalaşdıracaq.
Bunu Oxu.Az-a açıqlamasında iqtisadçı-ekspert Vüqar Bayramov bildirib.
O qeyd edib ki, sahibkarların banklardan manatla aldıqları kreditlərə hesablanmış faizlərin bir hissəsinin dövlət büdcəsinin vəsaiti hesabına subsidiyalaşdırılması Kredit Zəmanət Fondunun da funksiyasına daxil idi: 
“Bu, əslində, sahibkarların kreditə əlçatanlığının artırılması üçün vacib məqamdır. Məsələn, kommersiya bankı 18 faizə kredit təklif edir. Bu kredit faizi yüksək olduğundan sahibkar üçün cəlbedici deyil. Mövcud qaydalara əsasən, sahibkar fonda müraciət etməklə faizin bir hissəsinin ödənilməsini istəyə bilər. Fond 18-in 8 faizini subsidiya edə bilər. Nəticədə, sahibkar 18 faizlik kreditin yalnız 10 faizini ödəyir. Digər 8 faiz isə fond tərəfindən birbaşa banka ödənilir. Məsələn, 100 min manatlıq kredit 3 il müddətinə götürülübsə, o zaman orta hesabla 18 min manatlıq faiz ödənişinin 10 min manatını sahibkar, 8 min manatını isə dövlət ödəyir.
Əgər kredit müddəti 3 ildən çoxdursa, o zaman orta hesabla 18 min manatlıq faiz ödənişinin yalnız 8 min manatını sahibkar ödəyəcək. Qaydalara əsasən, sahibkarın ödəyəcəyi faiz 6-dan az olmamalıdır. Belə subsidiyalaşmanın üstünlüyü ondan ibarətdir ki, bu, bank kreditlərinə tələb yaratmaqla yanaşı, prosesi şəffaflaşdırır”.
L.Ə.
www.oxu.az
"
"“AzeriLight” 68 dollar oldu Azərbaycan neftinin qiyməti 68 dolları ötüb.
Oxu.Az xəbər verir ki, “AzeriLight” markalı neftin 1 barelinin dəyəri 1,81 dollar və ya 2,73% artaraq 68,18 dollar təşkil edib.
L.Ə.
www.oxu.az
"
"Bitkoin 13 min dollara qədər düşdü - CƏDVƏL Bitkoinin dəyəri 13 997, 0 dollara qədər ucuzlaşıb.  
Oxu.Az xəbər verir ki, kriptovalyutanın bazar dəyəri 242 milyard dollara düşüb. Bitkoin gündəlik olaraq 14.37%, həftəlik olaraq 14,61 % dəyər itirib. 
Ethereumun məzənnəsi isə 693 dollara qədər geriləyib.
Qeyd edək ki, ethereumun bazar kapitalizasiyası da azalıb. Nəticədə bu kriptovalyuta 69,30 milyard dollar olub. 
Kriptovalyuta bazarında dalğalanma “Ripple”in məzənnəsindən yan keçib. Bu virtual valyuta həftəlik 36,97 faiz dəyər qazanaraq 1.151 dollara yüksəlib. 



L.Ə.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 28 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dekabrın 28-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Avronun manata nəzərən məzənnəsi 2,0259 manatdır.








E.Ə.
www.oxu.az
"
"Neft bahalaşdıDünya birjalarında neft bahalaşmaqdadır.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,11 dollar və ya 0,18% artaraq 59,75 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,13 dollar və ya 0,20% artaraq 66,57 dollar olub.
www.oxu.az
"
"2018-ci ildə ölkə iqtisadiyyatı artacaq – PROQNOZÖlkə iqtisadiyyatı növbəti ildə 1,5% artacaq.
Oxu.Az Trend-ə istinadən xəbər verir ki, bu barədə ölkənin maliyyə naziri Samir Şərifov açıqlamasında deyib.
Onun sözlərinə görə, yerli istehsal daha aktiv inkişaf edir: “Bu da şübhəsiz ki, valyuta mövqeyimizə, valyuta ehtiyatlarımızın azalmamasına, əksinə bir qədər də artmasına müsbət təsir göstərmişdir”.
S.Şərifov deyib ki, ölkənin ticarət saldosu müsbətə doğru dəyişib, təxmini 5 milyard dollara yaxın müsbət nəticə verib, ölkəyə daha çox xarici valyuta daxil olub: “Şübhəsiz ki, burda neftin qiymətinin artmasının da rolu var, amma eyni zamanda ölkədə məqsədyönümlü aparılan ixracın stimullaşdırılması, idxalın isə əvəzləşdirilməsi siyasəti öz müsbət nəticələrini verməkdədir. Beləliklə, valyuta ehtiyyatlarımız, maliyyə qüvvəmizi bir qədər də artırmaq imkanına nail olmuşuq”.
Nazir həmçinin vurğulayıb ki, 2018-ci ildə də bu işlər islərin davam etdirilməsi istiqamətində də məqsədyönümlü tədbirlər davam etdiriləcək: “Qəbul edilmiş dövlət büdcəsi bunun üçün müvafiq şərait yaradır. İqtisadiyyat Nazirliyi tərəfindən hazırlanmmış makroiqtisadiyyat proqnozuna görə, ölkə iqtisadiyyatı növbəti ildə 1,5% artacaq. Onu qeyd etmək lazımdır ki, artımın əksər hissəsi qeyri-neft sektorunun payına düşəcək. Cari ildə də qeyri-neft sektoru 2,4% artıb, lakin neft sektorunda bir qədər geriləmə var”.
Samir Şərifov onu da deyib ki, hal-hazırda qeyri neft sektorunun payı 70%-a yaxınlaşmaq üzrədir: ""Bu proses davam edəcək, çünki prinsip etibarı ilə bizdə neft sektorunda azalma mövcuddur, bu təbii haldır"".
A.M.
www.oxu.az
"
"Samir Şərifovdan manat açıqlamasıMilli valyutamız manatın məzənnəsi sabitləşib.
Oxu.Az Trend-ə istinadən bildirir ki, bu barədə ölkənin maliyyə naziri Samir Şərifov deyib.
""İlin əvvəlinə baxsaq, görərik ki, hətta manatın məzənnəsi bir qədər möhkəmlənib. İlin əvvəli ilə müqaisədə təxminən 3,4%-dırsa, fevral ayı ilə müqaisədə 10% möhkəmlənmə baş verib"", deyə nazir qeyd edib.
S.Şərifov onu da deyib ki, manatın məzənəsinin daha da möhkəmlənməsinə təzyiqlər mövcuddur: ""Bu da bir daha manata olan inamın tədricən bərpa olunmasının göstəricisidir"".
Onun sözlərinə görə, cari il Azərbaycan iqtisadiyyatı üçün uğurlu bir il olub: ""Cari ildə biz 2015-2016-ci illərdəki ölkə iqtisadiyyatının xarici şoklara məruz qaldığı problemlərinin həlli ilə məşğul olmuşuq, ölkənin makroiqtisadi vəziyyətinin sabitlədirilməsinə daha çox səylər göstərilib"".
Samir Şərifovun sözlərinə görə, 11 ayın yekunları göstərir ki, iqtisadiyyatda sabitləşmə baş verib və ölkənin iqtisadi vəziyyəti əvvəlki illə müqaisədə daha sabitdir: ""Azərbaycan hökumətinin gördüyü tədbirləri beynəlxalq maliyyə fondları tərəfindən də çox yüksək qiymətləndirilir"".
A.M.
www.oxu.az
"
"Dünyada Azərbaycan narına tələbat artıbAzərbaycanda yetişən nar və istehsal olunan nar məhsulları daha çox MDB və Şərqi Avropa ölkələrinə göndərilir.
Oxu.Az xəbər verir ki, bu barədə Trend-ə Azərbaycan Nar İstehsalçıları və İxracatçıları Assosiasiyasının əməkdaşı Boyukaga Mustafayev deyib.
Onun sözlərinə görə, hazırda Azərbaycan narına daha çox tələbat var: ""Nar və nar məhsullarının xarici bazarlara ixracında son illərdə artım var. Bu yaxınlarda Ərəb ölkələrində ixrac missiyası keçirildi və bir sıra müqavilələr bağlanıldı. Nar məhsulları ilin bütün aylarında ixrac olunur. Nar ixracı isə oktyabr ayından fevralın sonu - martın əvvəlinə kimi davam edir. Narın ixracı AZPROMO-nun dəstəyi ilə həyata keçirilir"".
B.Mustafayev bildirib ki, hazırda təmsil etdiyi qurum Avropa bazarlarına çıxa bilmək üçün yeni sertifikatlar almağa səy göstərir: ""Bu bazarlara sertifikat almaq bir qədər çətindir. Bu sertifikatları alaraq, Avropa, ABŞ və Kanada bazarlarına məhsullarımızı ixrac etməyi planlaşdırırıq"".
Onun sözlərinə görə, Azərbaycanda narın qabığından da istifadə edilir: ""Üzvlərimizdən biri olan şirkət gələn il istehsalat sahəsi tikəcək və orada nar qabığından məhsullar hazırlanacaq. Nar qabığı farmokologiya və kosmetologiya sahələrində istifadə olunur. Təkçə nar qabığı yox, həm də narın dənəsinin yağından istifadə olunur. İstehsal zamanı meyvənin heç bir hissəsi itkiyə getmir. Nar şirəsi, nar şərabı, narşərab, nar konsentrantı. Həmçinin, nar qabığı kənd təsərrüfatı işlərində istifadə olunur. Məsələn, heyvandarlıqda yem kimi. Nar qabığından məhsulların istehsal olunması tələb-təklif məsələsidir"".
B.Mustafayev qeyd edib ki, Assosiasiyanın öz nar sahəsi olmasına baxmayaraq, sahibkarlardan da məhsul qəbul edilir: ""Ağsu rayonunda 400 hektar nar bağımız var. Bununla yanaşı, əhalidən, fermerlərdən də nar alırıq. Əsasən, Ucar və Kürdəmir rayonlarından nar alınır"".
Assosiasiya təmsilçisi bildirib ki, nar şərabı istehsalının çox yayılmamasının səbəbi onun xüsusi texnologiyasının olmasıdır: ""Buna riayət etməyi hamı bacarmır. Şərab deyiləndə üzüm nəzərdə tutulur və artıq dünya bazarı üzüm şərabları ilə dolub. Bu, yeni və spesifik məhsul olduğu üçün ona həddindən artıq maraq var"".
Qurum təmsilçisi deyib ki, dünyada narın müxtəlif sortları var: ""Azərbaycanda daha çox tanınmış gülövşə və kral sortlarıdır. Azərbaycanda elə nar sortları var ki, digər ölkələrdə və bölgələrdə yetişən narlardan daha zəngin hesab olunur. Daha ciddi antioksidantlıdır. Tərkibində olan vitaminlərin və sululuğun miqdarı daha çoxdur. Baxmayaraq ki, dadı bir az turşdur, Azərbaycan narından sağlamlıq üçün istifadə olunması daha çox tövsiyə olunur"".
A.M.
www.oxu.az
"
"Yeni ili hoteldə qarşılamaq neçəyə başa gəlir? – QİYMƏTLƏRYeni il gecəsini hotel mühitində qeyd etmək bəziləri üçün ənənə, bəziləri üçün isə rahatlıqdır. Niyə də olmasın?! Evinizin təmizliyi pozulmur, qab-qacaqlarınız təmiz qalır. Əvəzində qulluğunuzda yüzlərlə insan dayanır, sizi əyləndirirlər. Bəs bütün bu lüksün qiyməti neçəyə başa gəlir? 
“Hilton” 
Əvvəlcə “Hilton” hoteli ilə maraqlandıq. Öyrəndik ki, 31.12.2017-1.1.2018-ci il tarixinə hotelin bütün standart otaqları rezerv olunub. Sadəcə, lüks otaqlar boşdur. Yeni il gecəsi üçün iki nəfərlik lüks otağın dəyəri 958 manat təşkil edir. Qeyd edək ki, ödənişə səhər yeməyi və ƏDV daxildir. 
“JW Marriott Absheron Baku”
Bu hoteldə Yeni il gecəsini ancaq “premier” otaqlarda keçirmək mümkündür. Çünki bugünkü tarixə həmin otaqlar boşdur. Otağın 31.12.2017- 1.1.2018-ci il tarixinə qiyməti ƏDV daxil 904 manatdır. Ödənişə səhər yeməyi də daxildir. 
“Four Seasons Hotel Baku”
Bu hoteldə isə qeyd etdiyimiz tarixə boş otaq qalmayıb. Qeydiyyat şöbəsindən bildirildi ki, bütün otaqlar rezerv edilib. 
“Holiday Inn Baku”
Hoteldə standart otağın ödənişi 250 manat, lüks otaq isə 350 manat təşkil edir. Ödənişə səhər yeməyi və ƏDV daxildir. 
“Sheraton Baku Airport”
Hoteldə Yeni il gecəsi lüks otağın dəyəri 369 manatdır. Səhər yeməyi ödənişə daxil deyil. 
“Fairmont Baku”
Bayramla əlaqədar bu hoteldən ancaq 3 günlük - 30.12.2017 - 1.1.2018 otaq rezerv etmək olar. Hoteldə dəniz mənzərəli otağın 1 gecəlik qiyməti 580 manat, şəhər mənzərəli otaq isə 520 manatdır. 
Bölgələrə gəlincə, burada da hotellərin qiymətləri aşağı deyil. Xüsusilə bölgələrdə fəaliyyət göstərən hotellər bayram proqramları planlaşdırırlar. 
“Marxal Resort & Spa”-da Yeni ili qarşılamaq 1170 azn-dən başlayan qiymətlərədir. 
Qiymətə daxildir:
• 2 nəfər – 3 gecə 4 gün standard otaqda yerləşmə
• Səhər və şam yeməyi
• Möhtəşəm Yeni il proqramı
• Canlı ifa və musiqi 
• 3-13 yaşlı uşaqlar üçün ödənişsiz xüsusi Yeni il proqramı
• Təntənəli və zəngin Yeni il süfrəsi 
• Hədiyyəli oyunlar və viktorinalar
• Müxtəlif sürpriz və hədiyyələr  
“Quba Rixos Hotel”də 31.12.2017 - 03.01.2018 tarixlərində istirahət etmək adambaşına 1000 manatdır. Deluxe dağ mənzərəli otaq – 1000 AZN, Deluxe göl mənzərəli otaq - 1050 AZN, Junior suite - 1100 AZN təşkil edir.
Onu da qeyd edək ki, Mədəniyyət və Turizm Nazirliyi Yeni illə bağlı hotellərin əksəriyyətində yer qalmadığını açıqlayıb. Məlum olub ki, Azərbaycan vətəndaşlarının əksəriyyəti bayramı ölkədə keçirməyi qərara alıb. Bunun üçün də yerlərdə konsert proqramları və əyləncələrin təşkilinə xüsusi önəm verilir.
O ki qaldı qiymətlərə, nazirliyin münasibəti birmənalıdır. Mədəniyyət və turizm naziri Əbülfəs Qarayev bildirir ki, Azərbaycandakı hotellərin qiymət siyasəti dünya miqyası ilə müqayisədə yüksək deyil. Hotellərdə bayram ərəfəsində və həftəsonlarında qiymətlərın artması beynəlxalq təcrübədən irəli gəlir.
Onun sözlərinə görə, hazırda Azərbaycan hotelləri hər bir potensial turistə müvafiq qiymətlər təqdim edir. Bəzi hotellərdə qiymətlər 50 manata qədərdir, bəzilərində də 1000 manatdan bahadır. Azərbaycan turizm bazarı öz inkişafı ilə düzgün siyasətin aparıldığını göstərir.
Leyla Əliyeva
www.oxu.az
"
"Ekspert: Birdəfəlik gediş haqqı 20 qəpikdirsə, aylıq niyə 15 qəpiyə olmasın?“BakıKart”la işləyən avtobusların sayı artdıqca dayanacaqlardakı aparatların (BKSYA) önündə növbələr də uzanır. Buna səbəb ödəmə aparatlarının sayının az olması, eləcə də, ödəniş kartı kimi yalnız “BakıKart”dan istifadə edilməsidir. Belə ki, bəzi hallarda bir dayanacaqda aparat tapmayan vətəndaş digər dayanacağa qədər piyada getməli olur. O cümlədən “BakıKart”ını zəlzələdənmi-vəlvələdənmi evdə, yaxud cibində unudan vətəndaş yeni kart almaq məcburiyyətində qalır, yaxud da kimdənsə yerinə ödəniş etməsini xahiş edir. Bəs vəziyyətdən çıxış yolu nədədir? 

Oxu.Az-a vəziyyəti şərh edən iqtisadçı-ekspert Samir Əliyev bildirdi ki, Bakı Metropolitenində belə aparatların sayı çox olsa da, avtobus dayanacaqlarında onların sayı birdən çox deyil:
“Bəzən dayanacaqdakı aparatlarda texniki problem olur və bu, vəziyyəti daha da qəlizləşdirir. Bəzi dayanacaqlarda quraşdırılan MilliÖn aparatlarının dəstəyi də yetərli deyil”.
Şəhər nəqiyyatında nağdsız ödənişə keçidin təqdirəlayiq olduğunu deyən S.Əliyev bildirir ki, əhali bu sistemə tam öyrəşib: 
“Müəyyən qədər infrastruktur da qurulub. Ancaq bu infrastruktur köhnəldikcə daha çox yatırım tələb edəcək. Təsəvvür edin, bir dayanacaqda aparatın bir neçə saat işləməməsi sərnişinlərin işini nə qədər çətinləşdirir. Xarici ölkələrdə də dayanacaqlarda, adətən, 1-2 aparat quraşdırılır. Ancaq orada bizdəki kimi növbələr yoxdur. Niyə? Səbəb çox sadədir. Xarici ölkələrdə differensial tarif sistemi tətbiq edilir. Adətən, tarif bir gedişlik, günlük (sutkalıq), həftəlik, aylıq, hətta illik olur. Gediş sayı artdıqca bir gedişin dəyəri də aşağı düşür. Məsələn, bir gedişin haqqı 1 avrodursa, aylıq ödəniş zamanı tarif aşağı düşür və bir gediş haqqı təxminən 50 sentə qədər ucuzlaşır. Əhalinin xərcləri azalır və aparatların qarşısında vaxt itirmirlər. Nəqliyat şirkətlərinin qazancı isə qısa müddətdə böyük məbləğdə birdəfəlik vəsait əldə etmələri olur. Azərbaycanda da, nəhayət ki, sərnişindaşımada differensial tarif sisteminə keçilməlidir. Əgər birdəfəlik gediş haqqı 20 qəpikdirsə, niyə aylıq gediş 15 qəpiyə olmasın?”
Ekspert ödənişin rahatlığı məsələsinə də toxundu: 
“Əhali hələ də “BakıKart”dan asılı vəziyyətdədir. İtirdikdə və ya təsadüfən evdə unutduqda yenisini almaq məcburiyyətində qalır. Halbuki çıxış yolu ödəniş sistemini digər kartlara da uyğunlaşdırmaqdır. Bunun üçün debet (maaş, pensiya və s.) və kredit kartları, eyni zamanda, mobil telefon vasitəsilə ödənişə imkan verən NFC (Near-field communication) sisteminin tətbiqinə başlanmalıdır”.

Bakı Nəqliyyat Agentliyinin (BNA) İctimaiyyətlə əlaqələr şöbəsinin sektor müdiri Mais Ağayev isə qeyd etdi ki, hazırda prioritet məsələ paytaxtın inzibati ərazisində müntəzəm sərnişindaşımada nağdsız ödəniş sisteminin tam tətbiqinə nail olmaqdır: 
“BNA-nın bu istiqamətdə apardığı işlər nəticəsində 20 marşrut xətti üzrə 478 avtobusda nağdsız ödəniş sisteminə keçid təmin edilib. Növbəti il üçün daha 700 avtobusun bu sistemə qoşulmasını planlaşdırırıq. Yalnız bütün marşrut xətləri üzrə nağdsız ödəniş sistemi tam tətbiq edildikdən sonra müəyyən yeniliklərin tətbiqindən danışmaq olar”.
O ki qaldı aparatların sayının azlığına, M.Ağayevin sözlərinə görə, Bakı Metropoliteninin stansiyalarında 145, avtobus dayanacaqlarına 54 aparat quraşdırılıb:
“Eləcə də, 186 ədəd MilliÖN aparatı ilə kartların yüklənməsini həyata keçirmək mümkündür”. 
Leyla Əliyeva 
www.oxu.az
"
"Bakının ən çox və ən az əməkhaqqı olan rayonları – SİYAHIBu ilin yanvar-oktyabr aylarında Bakı şəhəri üzrə siyahı tərkibində olan işçilərin sayı əvvəlki ilin müvafiq dövrünə nisbətən 7151 nəfər artaraq 695583 nəfər olub.
Bakı şəhər Statistika İdarəsindən Oxu.Az-a verilən məlumata görə, hesabat dövründə əvvəlki ilin müvafiq dövrünə nisbətən işçilərin orta aylıq nominal əməkhaqqının səviyyəsi 6,7% artaraq 782,9 manat olub.
Hesabat dövrü üzrə siyahı tərkibində olan işçilərin sayı və işçilərin orta aylıq nominal əməkhaqqının səviyyəsinin dəyişməsi aşağıdakı kimi xarakterizə olunur:





			 
 


2017-ci ilin yanvar-oktyabr aylarında siyahı tərkibində olan işçilərin sayı (nəfərlə)


2017-ci ilin yanvar-oktyabr  aylarında orta aylıq nominal əmək haqqı (manat)




Bakı şəhəri - cəmi *)


  695 583


782,9




  Rayonlar




Səbail


114 171


1 490,3




Pirallahı


7 716


1 379,6




Qaradağ


25 198


956,8




Xətai


62 480


831,1




Nizami


44 672


668,9




Yasamal


104 432


645,7




Xəzər


29 506


644,9




Nəsimi


152 509


614,8




Suraxanı


19 371


572,6




Nərimanov


64 699


519,6




Sabunçu


27 379


484,7




Binəqədi


43 450


430,3




 
L.Ə.
www.oxu.az
"
"Paytaxtda ərzaq məhsulları bahalaşıb 2017-ci ilin noyabr ayında Bakı şəhəri üzrə istehlak məhsullarının və xidmətlərin qiymətləri oktyabr ayına nisbətən 0,4 faiz, o cümlədən ərzaq məhsullarının qiymətləri 0,8 faiz, qeyri-ərzaq məhsullarının qiymətləri 0,4 faiz bahalaşıb.
Oxu.Az Bakı Statistika İdarəsinə istinadən xəbər verir ki, xidmətlər üzrə qiymətlər 0,2 faiz ucuzlaşıb.
2017-ci ilin noyabr ayında oktyabr ayına nisbətən istehlak bazarında “Balıq məhsulları” qrupu 0,5 faiz,  “Süd məhsulları, pendir və yumurta” qrupu 1,6 faiz,  “Yağ və piylər” qrupu 1,1 faiz, “Meyvələr” qrupu 1,5 faiz, “Tərəvəzlər” qrupu 3,2 faiz, “Digər kateqoriyalara aid edilməyən yeyinti məhsulları” qrupu 0,4 faiz, “Qəhvə, çay, kakao” qrupu 0,4 faiz,  “Mineral sular, sərinləşdirici içkilər və şirələr” qrupu 0,1 faiz,  “Çaxır” qrupu 0,2 faiz, “Pivə” qrupu 0,1 faiz  bahalaşıb.  
Noyabr ayında oktyabr ayına nisbətən qeyri-ərzaq məhsullarından “Geyim” qrupu 0,4 faiz, “Digər paltarlar və qalantereya” qrupu 0,5 faiz, “Ayaqqabı” qrupu 2,3 faiz, “İnşaat materialları” qrupu 0,8 faiz, “Məişət cihazları” qrupu 0,3 faiz,  “Kiçik elektrik cihazları” qrupu 0,7 faiz, “Şüşə məmulatları, yemək qabları və əşyaları” qrupu 0,1 faiz, “Tibb təyinatlı digər məhsullar” qrupu 0,1 faiz,  “Səs və təsvir yazılışı üçün daşıyıcılar” qrupu 0,4 faiz, “Oyuncaqlar” qrupu 1,1 faiz, “Şəxsi gigiyena üçün digər  məmulatlar” qrupu 0,3 faiz , “Zərgərlik məmulatları” qrupu 4,3 faiz bahalaşıb. 
L.Ə.
www.oxu.az 
"
"Bakı sakinləri ərzaq, içki və tütünə 7,5 milyard manat xərcləyiblərBu ilin yanvar-noyabr aylarında pərakəndə ticarət dövriyyəsinin həcmi 2016-cı ilin yanvar-noyabr aylarına nisbətən müqayisəli qiymətlərlə 2,9 faiz artaraq 16601,0 milyon manat olub.
Oxu.Az Bakı Statistika İdarəsinə istinadən xəbər verir ki, ticarət şəbəkələrində satılmış ərzaq məhsulları, içkilər və tütün məmulatlarının dəyəri əvvəlki ilin müvafiq dövrü ilə müqayisədə 2,5 faiz artaraq 7539,6 milyon manata, qeyri-ərzaq məhsullarının həcmi isə 3,6 faiz artaraq 9061,4 milyon manata bərabər olub.
İstehlak məhsullarının 19,5 faizi hüquqi şəxs statuslu müəssisələrdə, 67,6 faizi fərdi sahibkarlara məxsus ticarət obyektlərində, 12,9 faizi isə paytaxtın məhsul bazarlarında satılıb. Cari ilin yanvar-noyabr aylarında elektron qaydada pərakəndə ticarət şəbəkəsində 40,1 milyon manatlıq və ya 2016-cı ilin eyni dövrünə nisbətən müqayisəli qiymətlərlə 3,6 dəfə çox istehlak məhsulları satılıb.
Elektron şəbəkə vasitəsilə əhalinin sifariş verdiyi istehlak məhsullarının 98,0 faizi hüquqi şəxslərdən, 2,0 faizi isə fərdi sahibkarlardan alınıb. Satışın bu növü vasitəsilə əsasən qeyri-ərzaq məhsullar realizə olunub.
L.Ə.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) dekabrın 28-nə olan USD/AZN rəsmi məzənnəsini açıqlayıb.
Mərkəzi Bankdan Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"200 milyon manata yaxın ipoteka krediti verilib “2017-ci ildə əhalinin mənzil şəraitinin yaxşılaşdırılması məqsədilə uzunmüddətli ipoteka kreditlərinin verilməsi və ipoteka kreditləşməsinə maliyyə resurslarının cəlb olunması istiqamətində işlər davam etdirilib”.
İpoteka və Kredit Zəmanət Fondundan Oxu.Az-a verilən məlumata görə, 2017-ci il ərzində 3000-ə yaxın vətəndaş ipoteka kreditindən faydalanaraq mənzil problemini həll edib.
Cari ildə verilən kreditlərin məbləği 194 mln. manat olub.
Beləliklə, ötən müddətdə 21 mindən artıq ailənin mənzil şəraitinin yaxşılaşdırılmasına imkan yaradılıb, verilmiş kreditlərin həcmi isə 930 milyon manata çatıb. Verilmiş ipoteka kreditlərinin 276 mln.manatdan çox hissəsini güzəştli kateqoriyalara aid şəxslərə verilmiş kreditlər təşkil edib.
2017-ci il ərzində Fond tərəfindən ipoteka istiqrazlarının emissiyası vasitəsilə 265 mln.manat məbləğində vəsait cəlb edilib.
Dövriyyədə olan 65 mln. manat məbləğində əsas borc üzrə ödənişlər həyata keçirilib.
Ümumilikdə, 2009-cu ilin may ayından başlayaraq Fond tərəfindən istiqrazların 13 buraxılışı həyata keçirilib. Cəlb edilmiş maliyyə vəsaitlərinin həcmi 655 mln. manata çatıb. Bu vəsaitlər adi ipoteka kreditlərinin (25 ilədək müddətinə, illik 8%) maliyyələşdirilməsinə yönəldilir. Hazırda Fondun dövriyyədə olan istiqrazlarının həcmi 534,6 mln. manatdır, bu da daxili qiymətli kağızlar bazarının mühüm hissəsini təşkil edir.
2017-ci ilin dövlət büdcəsindən Fonda 50 mln. manat məbləğində vəsaitin ayrılması nəzərdə tutulub. Artıq bu vəsait tam həcmdə Fondun hesabına daxil edilib. Ümumilikdə, 2005-2017-ci illər ərzində dövlət büdcəsindən Fonda 366 mln. manat məbləğində vəsait daxil olub.
İpoteka kreditləşməsi sisteminin təkmilləşdirilməsi, eləcə də, əhalinin yaşayış sahələrinin seçim imkanlarının genişləndirilməsi məqsədilə Fondun fəaliyyətini tənzimləyən normativ sənədlərə müvafiq dəyişikliklər edilib. İpoteka kreditlərinin mülkiyyət hüququ dövlət qeydiyyatına alınmış yaşayış sahələri ilə yanaşı, qabaqcadan qeydiyyata alınmış yaşayış sahələrinin alınmasına verilməsi təmin olunub. Adi ipoteka kreditləri üzrə maksimal məbləğ 100 000 manatdan 150 000 manatadək artırılıb. Yaşayış sahəsinin təmirli olmasına dair, eləcə də, adi ipoteka kreditləri hesabına alınacaq yaşayış sahələrinin orta bazar qiyməti ilə bağlı tələb aradan qaldırılıb. 
L.Ə.
www.oxu.az
"
"Bitkoinin bazar payı yüksəlməyə başladı Bitkoinin bazar payı 45, 22 faiz-ə çatıb. Qeyd edək ki, dünən həmin göstərici 44,11%-ə bərabər olub.
Oxu.Az xəbər verir ki, kriptovalyutanın bazar dəyəri dünən 260 milyard dollardan 273 milyard dollaradək yüksəlib. 
Həftəlik 5,03% ucuzlaşan bitkoin gündəlik 2,62% bahalaşıb. Hazırda bitkoin 15, 485 dollar təşkil edir. 
Ethereumun dəyərində isə ucuzlaşma davam edir. Bu kriptovalyuta 738 dollar, bazar dəyəri 74,84 milyard dollardır. 
Ripple isə 62 faiz bahalaşmaqla həftəyə damğasını vurub. 1 Ripple 1.08500 dollar təşkil edir. 



L.Ə.
www.oxu.az
"
"ABŞ dolları G-10 valyutalarına nisbətdə ucuzlaşdı ABŞ dolları G-10 (Bolqarıstan, Kanada, Fransa, İtaliya, Yaponiya, Niderland, Böyük Britaniya, ABŞ, İsveç, İsveçrə və Almaniya Mərkəzi Bankları) valyutalarına nisbətdə dəyərdən düşüb. Nəticədə Avstraliya dolları ABŞ dolları ilə müqayisədə ən güclü valyuta olub. Bu, valyuta 0,27 nisbətində dəyər qazanaraq iki ayın ən yüksək zirvəsinə yüksəlib.
Oxu.Az xəbər verir ki, ABŞ dollarının 10 böyük valyutaya qarşı məznnəsini əks etdirən “Bloomberg Dollar” indeksi çərşənbə günü 0.09 faiz ucuzlaşıb. 
Avro/dollar cütü 0,21 faiz nisbətində yüksəlişlə 1.1883 səviyyəsində əməliyyat görüb.
L.Ə.
www.oxu.az
"
"Şeyxin qızı klinika açdı“Zəhra Clinic” MMC Vergilər Nazirliyi tərəfindən dövlət qeydiyyatına alıb.
Oxu.Az “Vergilər” qəzetinin xüsusi buraxılışına istinadən xəbər verir ki, təmsilçisi Paşazadə Vəfa Allahşükür qızı olan klinikanın nizamnamə kapitalı 100 manat təsdiqlənib. 
Qurumun hüquqi ünvanı Bakı şəhəri, Nərimanov rayonu, Mirzəbala Məmmədzadə küçəsi, ev 13, mənzil 111-dir.
L.Ə.
www.oxu.az
"
"Ekspert: Palata qorunmayan əmanətlərlə bağlı addım atmalıdırLisenziyası ləğv edilən  “DəmirBank” ASC-də sığortalanmayan əmanətlərin həcmi açıqlanıb. Məlum olub ki, bankda kompensasiya olunmayan əmanətlərin həcmi 28,3 mln. manatdır. 
Qeyd edək ki, 30.09.2017-ci il tarixinə bankda 66 286 nəfər əmanətçinin 81,5 milyon manatı Fond tərəfindən kompensasiya olunub.  Aparılan ilkin qiymətləndirmələr göstərir ki, kompensasiya olunan əmanətlərin həcmi hesablanmış faizlərlə birlikdə 55 213 nəfər üzrə 63,5 milyon manat təşkil edir. Əmanətçilərin 52 732 nəfərinin əmanəti 1000 manatdan aşağıdır.
İqtisadçı-ekspert Vüqar Bayramov Oxu.Az-a açıqlamasında bildirdi ki, bankdakı 28 milyon manatdan artıq əmanətin geri qaytarılmasına ümid yoxdur:
“Əmanətlərin Sığortalanması Fondu qorunan əmanətləri geri qaytarır, qorunmayan depozitlər isə bankın məsuliyyətindədir. Müflis olan bankda isə qorunmayan əmanətlər aktivlər passivləri üstələdiyi halda qaytarıla bilər. Ötən il müflis olan 11 bankda da yalnız qorunan əmanətləri geri qaytarmaq mümkün olub. Etiraf etmək lazımdır ki, qorunan əmanətlər Fond tərəfindən tam olaraq geri qaytarılır”.
İqtisadçı deyir ki, qorunmayan əmanətlərin taleyi ilə bağlı Maliyyə Bazarlarına Nəzarət Palatası tərəfindən real addımların atılmasına ehtiyac var: 
“Əvvəla, bankın cəlb etdiyi əmanətlərin məbləği onun ödəmə qabiliyyətinə və ya aktivlərin həcminə münasib olmalıdır. Öhdəliklərin aktivləri üstələməsi qorunmayan əmanətlərin geri qaytarılmasına imkan vermir. İkincisi, bank mencerlərinin məsuliyyəti artırılmalıdır. Qorunmayan əmanəti cəlb edərək onu xərcləyən banklar müflis olmaqla, yumşaq desək, “məsələni bağlayırlar”. Halbuki, bank həmin pullardan faydanalanaraq qazanc əldə edib və deməli, onların qaytarılmasına da məsul olmalıdır. Üçüncüsü, bu istiqamətdə qanunvericiliyə dəyişikliklərin edilməsinə ehtiyac var. Bank qorunmayan əmanəti cəlb edərək onu kreditə yönəldir. Qorunmayan əmanətin bank tərəfindən qaytarılması məcburi deyil, amma həmin pullarla verilmiş kredit geri qaytarılır. Deməli, geri alınan kredit məhz qorunmayan əmanətlərin ödənilməsinə yönəldilməlidir. Nəhayət, mediada və eləcə də, sosial şəbəkələrdə belə geniş təbliğatdan sonra vətəndaşlarımızın bir bankda 28.3 milyon manat qorunmayan əmanət saxlaması səbəblərini də izah etmək çətindir. 2-3 faiz artıq gəlirdən ötrü pulu riskə atmaq başadüşülən deyil”.
Leyla Əliyeva
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 27-nə Azərbaycan banklarında dollar və avronun alış-satış qiymətlərini təqdim edir: 














E.Ə.
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 27 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dekabrın 27-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,0188 manatdır.



E.Ə.
www.oxu.az
"
"Saç tökülməsi əleyhinə lazer terapiyasıLazerterapiya saç tökülməsinə qarşı yeni müalicə metodudur. Lazerterapiya zamanı saçların bərpası, tez uzanması və tökülmənin qarşısını almaq üçün soyuq lazer şüasından istifadə olunur.
Lazer terapiyası foto-bioterapiyanın elmi prinsiplərinə əsaslanır. Foto-bioterapiya zamanı lazer işığı hüceyrələrə nüfuz edir, hüceyrələrdə metabolizmi və zülal sintezini gücləndirir. 
Müalicə hüceyrə təbəqəsində, DNK-nın təbii bərpa mexanizmi sayəsində həyata keçir. Lazer şüası aşağı intensivlikdə işıq yayaraq fermentlərin mübadiləsini gücləndirir və zədələnmiş toxumaların bərpasını təmin edir. Bu prosesdə fermentlər katalizator rolu oynayır (reaksiyanı tezləşdirir, lakin iştirak etmir).
Saçın lazer terapiyası qan dövranını tezləşdirir və saç follikullarını oksigenlə təchiz edir. Nəticədə saçlar qalınlaşır və möhkəmlənir. Saçlar daha tez uzanır, baş dərisindəki səpkilər və başqa arzuolunmaz simptomlar aradan qalxır. 
Kosmetologiyada istifadə olunan lazerlər bilavasitə işığı udan dəri komponentlərinə təsir edir. Saçlarınıza təsir göstərən əsas komponentlər:
- Melanin (saç follikullarında)
- Hemoqlobin (qan damarlarında)
- Su (baş dərisinin epidermisində və dermada)
Tibbi lazerlər yüksək və ya aşağı gücə malik ola bilər. 
Aşağı gücə malik lazerlər istilik vermir və əsasən zədələnmiş toxumaları bərpa etmək üçün istifadə olunur.
Aşağı gücə malik lazerlər tətbiq edildikdə, saç töküldüyü bölgədə saç bitməsini tezləşdirir, qan və oksigen dövranını aktivləşdirərək saç follikullarının hüceyrələrini stimulyasiya edir, saçların daha qalın və uzun olmasını təmin edir.
Saç üçün lazer terapiyası - Kim istifadə edə bilər?
1. Androgenetik  və ya irsi allopesiyadan əziyyət çəkənlər. Lazer terapiyası xüsusi müalicə və zərdablarla eyni zamanda tətbiq olunduqda daha güclü nəticə verir.
2. Qadınlar üçün diffuz (stress; hormonal pozğunluq və s. nəticəsində) saç tökülməsi  zamanı bu metod effektiv ola bilər.
3. Onu da nəzərə alın ki, qalıcı nəticə əldə etmək üçün prosedurun davamlı olması mütləqdir.
Saç üçün lazer terapiyasının üstünlükləri :
- Cəmi 1 prosedurdan sonra baş dərisindəki qan dövranını 54 %-ə dək gücləndirir:
- Saç follikullarını möhkəmləndirir
- Saçların möhkəmliyini və elastikliyini artırır
- Saçlar daha parlaq, yumşaq və qalın olur
- Saç əkimindən sonra saçların daha möhkəm olması və baş dərisinin bərpası üçün tətbiq olunur.
İndividual xüsusiyyətlərdən asılı olaraq nəticə özünü həm müalicənin əvvəlində, həm də bir müddət sonra göstərə bilər. 
Əldə olunan nəticəyə əsasən, müalicə bir neçə mərhələyə bölünür. İlk olaraq saç tökülməsi dayanır və ya əhəmiyyətli dərəcədə azalır. Daha sonra təzə saçlar əmələ gəlir, mövcud saçlar sürətlə uzanır və qalınlaşır. Müalicə bitdikdə artıq sıx və sağlam saçlara sahib olursunuz. 
Əziz xanımlar! Hər zaman gözəl, təravətli qalmaq istəyirsinizsə, mütləq  yolunuzu sağlamlıq və gözəllik ünvan olan “VİP Style” estetik klinikasından salın.
Ünvan: Bakı ş., Koroğlu Rəhimov küç. 47 Ə
Tel: (012) 555 55 34; (055) 665 55 34
www.oxu.az
"
"Neftin qiyməti 2015-ci ildən sonra ilk rekordunu qırdı""Brent"" markalı neftin bir barelinin qiyməti 2015-ci ildən sonra ilk dəfə ən yüksək həddə çatıb.
Oxu.Az xəbər verir ki, Londonun ""ICE"" birjasında satışın gedişatında ""Brent"" markalı neftin 2018-ci ilin fevralına nəzərdə tutulmuş qoyuluşu 2,64 faiz artıb. Beləliklə bu markadan olan neftin qiyməti bir barelinin qiyməti son iki ildə ilk dəfə 67,02 dollar olub.
Qeyd edək ki, ""Brent"" neftinin qiyməti sonuncu dəfə 18 may 2015-ci ildə 67 dollar olub.
A.M.
www.oxu.az
"
"Xəzərin bölgü prinsipi razılaşdırıldı“Xəzər dənizinin bölgü prinsipi razılaşdırılıb”.
Oxu.Az xəbər verir ki, bunu Rusiya xarici işlər nazirinin müavini Qriqori Karasin “Kommersant”a müsahibəsində deyib.



“Bəli. Lakin indi detallara varmaq istəməzdim”,- deyə Rusiya XİN başçısının müavini Xəzərin bölgü prinsipi razılaşdırılıbmı sualına cavabında bildirib.
Onun sözlərinə görə, bütün detallar Qazaxıstanda təşkil olunacaq 5-ci Xəzəryanı ölkələrinin dövlət başçılarının sammitində bəlli olacaq.
A.M.
www.oxu.az
"
"“DəmirBank”ın əmanətçilərinə ödəniləcək kompensasiyanın məbləği açıqlandıMaliyyə Bazarlarına Nəzarət Palatası bağlanan “DəmirBank”ın əmanətçilərinə ödəniləcək kompensasiyanın məbləğini açıqlayıb.
Palatadan Oxu.Az-a daxil olan məlumatda bildirilir ki, banklar tərəfindən Əmanətlərin Sığortalanması Fonduna (ƏSF) hesabatlar rüblük əsasda təqdim edildiyindən ən son hesabat 30.09.2017-ci il tarixinə olub: “Bu tarixə olan hesabata görə bankda 66 286 nəfər əmanətçinin 81,5 mln manat Fond tərəfindən kompensasiya olunan əmanəti olub. 22.12.2017-ci il tarixində bankın lisenziyası ləğv edildikdən sonra qorunan əmanətlərin həcmi ilə bağlı bankda ilkin qiymətləndirmə aparılıb. Aparılan ilkin qiymətləndirmələr göstərir ki, kompensasiya olunan əmanətlərin həcmi hesablanmış faizlərlə birlikdə 55 213 nəfər üzrə 63,5 mln manat təşkil edir. Qeyd edək ki, əmanətçilərin 52 732 nəfərinin əmanəti 1000 manatdan aşağıdır.
İlkin qiymətləndirmələr göstərir ki, bankda kompensasiya olunmayan əmanətlərin həcmi 28,3 mln manat təşkil edir”.
Məlumatda həmçinin bildirilir ki, “DəmirBank”ın kredit ödəyiciləri ödənişlərini bankın istənilən filialında, rəsmi internet səhifəsi üzərindən (www.demirbank.az), həmçinin «MilliÖN» ödəniş sistemi vasitəsi ilə həyata keçirə bilərlər.
Bankda aparılan işlər, həmçinin ƏSF tərəfindən ödəniləcək kompensasiyalarla bağlı daha ətraflı məlumatlar 29 dekabr 2017-ci il tarixində təşkil ediləcək mətbuat konfransında açıqlanacaq”.
Xatırladaq ki, Maliyyə Bazarlarına Nəzarət Palatasının (Palata) Direktorlar Şurasının 22 dekabr 2017-ci il tarixli qərarına əsasən “DəmirBank” ASC-nin lisenziyası 23 dekabr 2017-ci ildən etibarən ləğv edilib.
A.M.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) dekabrın 27-nə olan USD/AZN rəsmi məzənnəsini açıqlayıb.
Mərkəzi Bankdan Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"İpoteka kreditlərinə tələb azalıb - AÇIQLAMA Ölkə başçısı İlham Əliyevin bu gün imzaladığı fərmanla İpoteka və Kredit Zəmanət Fondu qeyri-kommersiya hüquqi şəxs yaradılıb. Eləcə də, fondun nizamnamə kapitalı 466 mln. manat həddində təsdiqlənib. 
Qeyd edək ki, 2014-ci ildən başlayaraq ipoteka kreditlərinə tələb azalıb. İpoteka fondunun statistikası göstərir ki, 2014-ci ildə 15 min 655, 2015-ci ildə 17 min 785, 2016-cı ildə 17 min 973 ipoteka krediti verilib. 2017-ci ilin senytabr ayına verilmiş ipoteka kreditlərinin sayı 20 min 60 ədəd təşkil edib. Azalma adi ipoteka kreditləri üzrə baş verib. Güzəştli ipoteka kreditlərinin verilişindəki orta illik göstərici isə sabit qalıb. 
Bank dairələrindən Oxu.Az-a daxil olan məlumata görə, bu səbəbdən banklar adi ipoteka kreditləri üzrə faiz dərəcəsini 8 faizdən 6,64 faizə endirib. 
Onu da bildirək ki, 2013-cü ilə qədər sosial ipotekanın maliyyələşdirilməsi üçün hər il dövlət büdcəsindən 20 milyon manat ayrılırdı. 2014-cü ildə məbləğ 2 dəfə artırılaraq, 40 milyon manata çatdırılıb.
2015-ci il üçün hazırlanan dövlət büdcəsi layihəsində güzəştli (sosial) ipoteka kreditlərinin maliyyələşdirilməsi üçün ayrılan vəsaitin həcmi 25 faiz artırılaraq, 40 min manatdan 50 min manata qaldırılıb. 
2017-ci ilin dəyişdirilmiş-dəqiqləşdirilmiş büdcəsində əhalinin mənzilə olan tələbatının ödənilməsi və vətəndaşların güzəştli şərtlərlə mənzil əldə etməsi xərcləri həmin ilin ilkin təsdiqlənmiş büdcəsi ilə müqayisədə 50% artırılaraq 150 mln. manata çatdırılmışdı. 2018-ci il dövlət büdcəsindən əhalinin mənzilə olan tələbatının ödənilməsi və vətəndaşların güzəştli şərtlərlə mənzil əldə etməsi üçün 150 mln. manat ayrılacaq.

İqtisadçı-ekspert Vüqar Bayramov Oxu.Az-a açıqlamasında bildirdi ki, ipoteka kreditlərinə tələbin azalması şərtlərin ağır olması ilə bağlıdır:
“Nəticədə banklarda adi ipoteka kreditləri üzrə faizlər 8 faizdən 6,7 faizə qədər azalıb. Digər tərəfdən, sosial ipoteka kreditlərində faizlər 4 faiz olsa da, müddət çoxdur. Vətəndaş daha çox ödəniş edir”. 
Ekspert deyir ki, güzəştli şərtlərlə mənzil alınmasına yanaşma dəyişib:
“Sosial mənzillərin tikintisi ilə bağlı dövlətin diqqəti artıb. İnsanlar daha yüngül şərtlərlə mənzil sahibi olmaq istəyirlər”. 

Millət vəkili Vahid Əhmədov bildirir ki, ipoteka kreditləri növbəlilik prinsipi əsasında təqdim edilir:
“Fondun fəaliyyəti ilə əlaqədar problemlə üzləşilməyib. İnsanların ev alması üçün fondun kifayət qədər vəsaiti var”.  
V.Əhmədov İpoteka və Kredit Zəmanət Fondu qeyri-kommersiya hüquqi şəxsin yaradılmasına toxunaraq, qurumun məqsədinin insanlara kömək etmək olacağını bildirdi:
“Fond ilkin ödəniş edə bilməyən vətəndaşlara kömək edəcək”. 
Leyla Əliyeva
www.oxu.az
"
"“Expressbank”la alış-veriş sərfəli və hədiyyəli!Müştərilərinin maliyyə vəsaitlərinin daha səmərəli istifadəsinin qayğısında olan “Expressbank” yeni aksiya təqdim edir.
Aksiya çərçivəsində “Gənclik Mall”, Əhmədli qəsəbəsi və 20 Yanvar metrostansiyasının yaxınlığında fəaliyyət göstərən “Bravo” hipermarketlərində “Expressbank”ın plastik kartları ilə ödəniş etmək ikiqat sərfəli oldu.
Belə ki, 22 dekabr – 15 yanvar tarixlərində “Expressbank”ın istənilən Mastercard və ya Maestro kartları ilə minimum 40 AZN həcmində ödəniş edən bütün müştərilər ödəniş qəbzini “Bravo” supermarketin Müştəri Xidmətləri masasına təqdim etməklə müxtəlif hədiyyələrə sahib olacaqlar.
Amma bu, son deyil. “Expressbank”ın plastik kart sahibləri “ExpressClub” layihəsi çərçivəsində ölkədaxili POS-terminallar vasitəsilə xərclədikləri vəsaitin 0,3% hissəsini kartlarına geri aldıqlarından, “Bravo” supermarketində alış-veriş onlar üçün daha sərfəli olacaq.
Qeyd edək ki, “Expressbank”ın plastik kartlarına sahib olmaq istəyən müştərilər Expresso kartlarını 5 AZN, Maestro kartlarını 6 AZN, MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN/USD/EUR/GBP ilkin mədaxil etməklə MasterCard Gold, 800 AZN/USD/EUR/GBP ilkin mədaxillə isə MasterCard Platinum kartlarını pulsuz sifariş etmək mümkündür.
Müştərilər həmin vəsaiti heç bir komissiya olmadan nağdlaşdıra və ya “ExpressClub” layihəsi çərçivəsində ölkədaxili POS-terminallarda ödəməklə xərclərini gəlirə çevirə bilərlər.
“Expressbank”ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi “Facebook” səhifəsinə (www.facebook.com/Expressbank) daxil ola bilərsiniz.
www.oxu.az
"
"Ekspert: Paytaxtın iki böyük prospektini birləşdirən layihə maliyyə tutumludurYol-nəqliyyat sahəsi üzrə ekspert Ərşad Hüseynov Ziya Bünyadov və Heydər Əliyev prospektlərini birləşdirən tunelin inşa edilməsini şərh edib.
Ekspert Oxu.Az-a bildirib ki, paytaxtın iki böyük prospektini birləşdirən yeni layihə maliyyə tutumludur.
Onun sözlərinə görə, layihəni tam olaraq həyata keçirə bilsələr, Koroğlu qovşağında vəziyyət xeyli yüngülləşər:
“Layihənin əlavə müsbət cəhəti odur ki, Ziya Bünyadov prospektindən aeroport istiqamətində hərəkətin fasiləsizliyi təmin ediləcək. Şəhərin çıxışında sərbəstlik yaranacaq.
Layihənin həyata keçirildiyi ərazidə, yəni Atletlər kəndində yollar var. Lakin o küçələrdə intensiv hərəkət yoxdur. Həm də stadionun ətrafında olan yol boşdur. Layihə baş tutanda o yollarda intensivlik artacaq”. 
Qeyd edək ki, “Azərbaycan Avtomobil Yolları” Dövlət Agentliyinin sifarişi ilə Bakı Olimpiya Stadionunun yanında yeni avtomobil tuneli inşa olunur. “Koroğlu” stansiyasının qarşısına nəqliyyat vasitələri düşmədən Ziya Bünyadov prospektindən birbaşa hava limanı istiqamətinə keçid üçün yeni avtomobil tuneli inşa olunur. Həmin avtomobil tunelinə keçid Ziya Bünyadov prospektindən sağa - Olimpiya kəndi istiqamətinə - dairədən dövrə vuraraq Ziya Bünyadov prospektinin altından keçərək, Bakı Olimpiya Stadionu arxasından hava limanı istiqamətinə hərəkət etməklə mümkün olacaq.
Tunelin ümumi uzunluğu 655 metrdir. Gələn il ərzində işlərin yekunlaşdırılması nəzərdə tutulub.



Elvin Əhmədov
www.oxu.az
"
"Dövlət Sosial Müdafiə Fondunun gələn il üzrə büdcəsi təsdiqləndiAzərbaycan prezidenti İlham Əliyev Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun (DSMF) 2018-ci il büdcəsi haqqında qanunu təsdiqləyib.
Oxu.Az  xəbər verir ki, DSMF-nin 2018-ci il büdcəsinin gəlir və xərcləri 3 mlrd. 578,76 mln. manat məbləğində təsdiq edilib.
2018-ci ildə DSMF-nin gəlirləri aşağıdakı daxilolmalar hesabına formalaşır:




 


Gəlirlərin mənbələri


Məbləğ (manatla)




 1.


Məcburi dövlət sosial sığorta haqları, cəmi
			o cümlədən:


2 273 260 000,0




1.1.


büdcədən maliyyələşən təşkilatlar üzrə


738 100 000,0




1.2.


büdcədən maliyyələşən təşkilatlarda işləyənlər üzrə


 
100 600 000,0




1.3.


büdcə təşkilatlarının büdcədənkənar vəsaitləri üzrə daxilolmalar


 
26 300 000,0




1.4.


digər sığortaedənlər, o cümlədən:


1 408 260 000,0




 


sahibkarlıq fəaliyyəti ilə məşğul olan fiziki şəxslər üzrə


 
60 000 000,0




 2.


Sair gəlirlər, cəmi
o cümlədən:


5 500 000,0




 


Saatoriya-kurort yollayışlarının qismən dəyəri üzrə daxilolmalar


 
1 800 000,0




 3.


Sosial təminatı və müdafiəni həyata keçirən müvafiq icra hakimiyyəti orqanının büdcəsinin balanslaşdırılması məqsədilə dövlət büdcəsinin öhdəliklərinin maliyyələşdirilməsi üçün dövlət büdcəsindən ayrılan vəsait


1 300 000 000,0




DSMF-nin 2018-ci il büdcəsinin xərcləri aşağıdakı istiqamətlərdə həyata keçirilir:




 


Xərclərin istiqamətləri


Məbləğ (manatla)




 1.


Əhaliyə ödənişlər üzrə xərclər


 3 495 100 000,0




1.1.


əmək pensiyalarının ödənilməsi xərcləri


 3 407 000 000,0




1.2.


məcburi dövlət sosial sığorta haqları hesabına müavinət xərcləri


 
 88 100 000,0




1.2.1.


əmək qabiliyyətinin müvəqqəti itirilməsinə görə


 23 300 000,0




1.2.2.


hamiləliyə və doğuşa görə


 28 500 000,0




1.2.3.


uşağın anadan olmasına görə


 7 200 000,0




1.2.4.


3 yaşına çatanadək uşaqlara qulluqla əlaqədar


 13 400 000,0




1.2.5.


dəfn üçün


 15 700 000,0




 2.


Azərbaycan Həmkarlar İttifaqları Konfederasiyası xətti ilə sığortaolunanların sanatoriya-kurort müalicəsi və sağlamlaşdırma tədbirlərinin həyata keçirilməsi üzrə xərclər


20 000 000,0




2.1.


sanatoriya-kurort müalicəsi və istirahət üçün yollayışların alınmasına


15 530 000,0




2.2.


sığortaolunanların uşaqlarının sağlamlıq düşərgələrində istirahətinin təşkilinə


340 000,0




2.3.


sanatoriya-profilaktoriyalara yemək xərcləri, tibb xidməti və ştatların saxlanılmasına


210 000,0




2.4.


Azərbaycan Həmkarlar İttifaqları Konfederasiyasının idman cəmiyyətlərinə məxsus idman qurğularının qismən saxlanılmasına (işçilərin əməkhaqqının ödənilməsi)


2 600 000,0




2.5.


Həmkarlar İttifaqlarının texniki və əməyin hüquqi müfəttişliyinin, etimadlı həkimlərin, sağlamlaşdırma işi ilə məşğul olan təlimatçıların saxlanılmasına


1 320 000,0




 3.


Pensiya və müavinətlərin əhaliyə çatdırılması, bank əməliyyatlarının aparılması üzrə xidmət haqqı xərcləri


20 500 000,0




 4.


Müvafiq icra hakimiyyəti orqanının aparatının və onun  yerli orqanlarının saxlanılması xərcləri


41 500 000,0




 5.


Beynəlxalq təşkilatlara üzvlük haqlarının ödənilməsi xərcləri


60 000,0




5.1.


Beynəlxalq Sosial Təminat Assosiasiyasına üzvlük haqqının ödənilməsi xərcləri


30 000,0




5.2.


Pensiya və Sosial Fondların Beynəlxalq Assosiasiyasına üzvlük haqqının ödənilməsi xərcləri


30 000,0




 6.


Azərbaycan Respublikası Hökuməti ilə Beynəlxalq İnkişaf Assosiasiyası arasında 2004-cü il 23 sentyabr tarixdə imzalanmış və Azərbaycan Respublikası Prezidentinin 2004-cü il 11 noyabr tarixli 518 nömrəli Sərəncamı ilə təsdiq edilmiş ""İnkişaf üçün Kredit Sazişi""nə əsasən ""Pensiya və sosial təminat"" layihəsi üzrə kreditin qaytarılması xərcləri


1 600 000,0




L.Ə.
www.oxu.az
"
"Baku Business Factory: Bütün xidmətlər pulsuz göstərilir“BBF-də (Bakı Biznes Fabriki – Baku Business Factory) layihələr müraciətlər əsasında qəbul olunur”.
Bunu “Kiçik sahibkarların ABAD-la əməkdaşlığının qurulmasına dəstək” mövzusunda bu gün keçirilən tədbirdə BBF-nin İdarə Heyətinin üzvü Anar Əskərov deyib.
A.Əskərovun sözlərinə görə, müraciətlərə BBF-nin İdarə Heyəti tərəfindən baxılır:
“Əgər sahibkar öz komandası ilə BBF-dən yer götürmək istəyirsə, onun layihəsi İdarə Heyəti tərəfindən nəzərdən keçirilir və qiymətləndirilir. Sonra isə həmin layihənin rəhbəri ya özü, ya da komandası ilə birlikdə BBF-yə dəvət olunur. Həmin layihənin hansı problemləri həll etdiyi və hansı istiqamətdə yenilikçi olduğu müzakirə olunur. İdeya mərhələsində təqdim olunan layihələrin biznes planlarını tərtib etmək üçün dəstək verəcək könüllülərimiz var”.
BBF rəsmisi qeyd edib ki, təmsil etdiyi qurumun bütün xidmətləri pulsuzdur:
“BBF bütün xidmətləri pulsuz göstərir və onu da qeyd edim ki, mərkəzimiz 24 saat işləyir. Bəzi layihələr var ki, sərbəst iş rejimi ilə çalışır. Onlar gecələr fəaliyyət göstərir. Ona görə də onlar üçün gecə işləmək imkanı yaradılıb. Onlar burada ofis masasından (mebelindən), çay-kofe, təqdimat otağından pulsuz istifadə edirlər. Bu günə qədər BBF-yə 950-dən çox layihə müraciət edib”.
A.Əskərov çıxışında BBF-də olan bir sıra layihələrin təqdimatını edib. O, təmsil etdiyi qurumun uğurunun necə qiymətləndirildiyini də açıqlayıb:
“BBF-nin uğuru layihələrin bizə gəlib, bizdən getməsi ilə ölçülür. Biz ona “graduation party” deyirik. Onların artıq imkanı olur ki, özlərinə ofis götürsünlər. Hesablamışıq ki, gənc sahibkarlar layihələrinə başlayırlar və iki il ərzində kapitallarının çox hissəsi ofis icarəsinə, “reseption”a və avadanlıqlara gedir. BBF də bu istiqamətdə dəstək göstərir ki, onlar da öz kapitallarını bizneslərinə yönəltsinlər”.
Daha sonra isə BBF-nin İdarə Heyətinin üzvü Anar Əskərov tədbir iştirakçılarını maraqlandıran sualları cavablandırıb. Müraciətlərin əksəriyyəti konsaltinq xidmətləri, tədbirlərin təşkili və fəaliyyəti üçün ofis icarəsi ilə bağlı olub.
“BBF-yə müraciət etmək üçün www.bbf.az saytına daxil olmaq lazımdır. Hətta siz öz müştərinizlə görüş üçün bizim ofisimizi 1 günlük götürə bilərsiniz. Amma bunun üçün ən azı bir həftə öncədən müraciət etmək lazımdır. BBF bütün müraciətlərə açıqdır”, - Anar Əskərov bildirib.
A.Əskərov BBF-nin və layihələrin maliyyələşmə məsələləri ilə bağlı suallara da aydınlıq gətirib:
“BBF sosial layihədir. Beynəlxalq inkubasiya mərkəzlərinə nəzər yetirəndə, görürük ki, onların öz maliyyə dayanıqlığı var. Biz gələcəkdə uğur qazanan layihələrdən müəyyən dəstək ala biləcəyik. Gələcəkdə bu layihələrdən müəyyən faiz almaq niyyətindəyik”.
Qeyd edək ki, “Baku Business Factory” isə azərbaycanlı iş adamı, “Union Grand Energy PTE” Şirkətlər Qrupunun təsisçisi Anar Əlizadənin təşəbbüsü ilə 2015-ci ilin may ayında yaradılıb. BBF-nin əsas məqsədi ölkənin iqtisadi və sosial inkişafına müsbət təsir edəcək perspektivli biznes ideyası olan gənclərə layihələrinin ilkin mərhələsində dəstək göstərməklə bu layihələrin daha sürətlə reallaşmasına və dayanıqlı olmasına şərait yaratmaqdır.
www.oxu.az
"
"Ehtiyac meyarının həddi məlum olduPrezident İlham Əliyev Azərbaycan Respublikasında 2018-ci il üçün ehtiyac meyarının həddi haqqında qanunu imzalayıb.
Oxu.Az xəbər verir ki, sənədə əsasən, ünvanlı dövlət sosial yardımının təyin edilməsi məqsədilə 2018-ci il üçün ehtiyac meyarının həddi 130 manat məbləğində təsdiq edilib.
Bu qanun 2018-ci il yanvarın 1-dən qüvvəyə minir.
L.Ə.
www.oxu.az
"
"İsrail bitkoinlə bağlı qərar verdi – Kriptovalyutanın taleyi necə olacaq? İsrailin bazar tənzimləyicisi ISA bitkoinin qiymətində dəyişiklik səbəbindən bütün kriptovalyuta şirkətlərinin fond bazarında əməliyyat aparmasını qadağan etməyə hazırlaşır. Bildirilir ki, bitkoinin qiymətindəki dalğalanma maliyyə şarı təəssüratı yaradır. Belə  qeyri-müəyyənlikdə investorların əməliyyat aparması arzuolunan deyil.
Xatırladaq ki, bu ay 20.000 dollara yüksələn bitkoin ötən həftənin cümə günü 12 min dollara qədər ucuzlaşıb. Bitkoin 40 faizə qədər dəyərdən düşüb. 
Bu arada, bitkoinin  qlobal kriptovalyuta bazarında bazar payı getdikcə azalır. 2016-cı ilin dekabr ayının 27-də kriptovalyutanın bazar payı 87,94% təşkil edirdisə, bu gün həmin göstərici 44,11%-ə bərabərdir. 
İqtisadçı-ekspert Qubad İbadoğlu Oxu.Az-a açıqlamasında bildirdi ki,  2009-cu ildə qlobal maliyyə böhranının nəticəsi olaraq 1 ABŞ sent nominal dəyəri ilə tədavülə çıxan bitkoin 1 ay sonra 1 dollara, 2 il sonra 10 dollara, hazırda isə 14,97 min dollara satılır. Eləcə də, tədiyyə vasitəsi kimi bəzi hesablaşmalarda istifadə olunur:
“Son dəyərləndirmələrə görə, ümumi bazar dəyəri 260 milyard dollar təşkil edən bitkoinin taleyi çox adamı düşündürməyə və narahat etməyə başlayıb. Fikrimcə, bu valyutanın dəyəri virtual bazarda spekulyativ tələb və təkliflə bağlıdır. Real bazar dəyəri formalaşanadək ziqzaqvari dəyişikliklər gözləniləndir. Amma, bitkoinin bazar dəyərinin sürətlə, davamlı artması mümkün deyil”. 
Q.İbadoğlu bildirdi ki, bitkoinin taleyi bazar payı yüksək olan şirkətlərin bu valyuta ilə hesablaşmalara keçidindən, onu aparıcı ölkələrin Mərkəzi Banklarının tanımasından və tədavülə buraxmasından asılı olacaq:
“Odur ki, bitkoinə sərmayə qoyanlar indiki şərtlərlə qumar oynamaq qədər riskə gedirlər. Çünki hələ özünü valyuta bazarında tam təsdiq etməyən, hesablaşmalar üçün yüksək komission haqları və tələb olunan əlavə vaxta görə klassik valyuta vahidlərindən geri qalan bitkoinlə böyük pullarla “oynamaq” təhlükəlidir”.
L.Ə.
www.oxu.az
"
"“BRAVO” – İndi sizə daha yaxın! – FOTOMinimum qiymətə maksimum keyfiyyət əldə etmək istəyənlərə “BRAVO” supermarketlər şəbəkəsindən daha bir xoş xəbər var.  Bu gün -  26 dekabrdan yeni ekspres formatlı mağaza şəhərin mərkəzində, Bülbül pr., 18 ünvanında fəaliyyətə başlayır. 
Nizami kino mərkəzinə yaxın yerdə açılacaq “BRAVO Ekspres” gündəlik alış-veriş üçün doğru ünvandır.  Müştərilər mağazada “ekspres rahatlıq”, yüksək səviyyəli xidmət, çeşid bolluğu, qiymətlərin dəqiq tədqiq edilməsi, kassalarda sürətli xidmətlə alış-verişdən sözün əsl mənasında zövq alacaq.   
Marketdə “BRAVO” özəl ticarət markasına məxsus qida məhsullarını da aşağı qiymətlərlə əldə etmək fürsəti qazanacaqsınız. 
Sizi evinizə daha yaxın gələn “Bravo Ekspres”də gözləyirik.

















www.oxu.az
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
L.Ə.
www.oxu.az
"
"Ekspert: Növbəti il maaş artımı gözlənilir“Minimum əməkhaqqının 116 manatdan 130 manata qədər artırılmasının istehsal bazarına təsir etməsi gözlənilmir”.
Bunu Oxu.Az-a iqtisadçı-ekspert Vüqar Bayramov bildirib.
V. Bayramovun sözlərinə görə, növbəti aylarda qiymət artımı baş versə, bu, süni artım olacaq: 
“Çünki adətən, orta aylıq əməkhaqqının artımı bazara təsir göstərir, minimum əməkhaqqının artımı yox”.
Ekspert bildirib ki, minimum əməkhaqqı o anlama gəlir ki, özəl və dövlət şirkəti minimum əməkhaqqından aşağı əməkhaqqı vermir: 
“Deyilənləri nəzərə alaraq demək olar ki, minimum əməkhaqqının məbləğinin artımı istehlak bazarına təsir etməyəcək, bazara təsiri minimumdur. Əgər qiymət artımı olacaqsa, bu, iqtisadi baxımdan əsaslandırılmış qiymət artımı yox, süni artım olacaq”. 
V. Bayramov güman edir ki, minimum əməkhaqqının artımı 2018-ci ildə dövlət və digər sektorlar üzrə əməkhaqlarının artımına şərait yaradacaq:
“Minimum əməkhaqqının məbləğinin artırılması xüsusən dövlət sektorunda çalışanlar üçün baza formalaşdırır. Əlavə olaraq neftin mövcud qiymətini nəzərə alsaq, növbəti ildə maaşların artımı mümkün olacaq”.
Elvin  Əhmədov
www.oxu.az
"
"“Azər Türk Bank”  “Möcüzə var”  xeyriyyə aksiyasına dəstək verdiDövlət bankı “Azər Türk Bank”, Həyat Fondu və Beat Group şirkətinin birgə tərəfdaşlığı ilə 23 dekabr tarixindən etibarən Bakıda  “Möcüzə var” adlı xeyriyyə aksiyası başlayıb.
Təşkilatçılar yanvarın 14-nə kimi, hər həftənin şənbə və bazar günləri bakılıları və şəhərimizin qonaqlarını “Gənclik Mall” ticarət mərkəzinə, tanınmış sənətçilərin konserti ilə müşayiət olunan xeyriyyə tədbirinə dəvət edirlər. Bundan əlavə, xeyriyyə məqsədi ilə, “28 Mall”, “Port Baku Mall”, “Bravo” supermarketləri, CinemaPlus zallarında və Beat Group restoranlarında  ianə vermək istəyi olan müştərilər üçün şərait yaradılıb.
Toplanan vəsait leykemiya xəstəliyindən əziyyət çəkən uşaqların müalicəsinə yönəldiləcək.
Sosial məsuliyyət fəaliyyəti çərçivəsində bir çox layihələrin gerçəkləşməsində rolu olan dövlət bankı “Azər Türk Bank”ın sponsor qismində çıxış etdiyi bu tədbir həm də onkoloji xəstəliklərdən əziyyət çəkən uşaqlara ölkə ictimaiyyətinin diqqətini cəlb etmək, onların problemlərinə şərik olmağa səsləmək üçün mühüm əhəmiyyət kəsb edir.
22 ildir fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.
www.oxu.az
"
"Minimum əməkhaqqının artırılması kimlərə təsir edəcək?“Əmək və Əhalinin Sosial Müdafiəsi Nazirliyinin hesablarına görə, minimum əməkhaqqının 116 manatdan 130 manata qədər artırılmasından 145 000 nəfər yaralana biləcək. Bunlar birbaşa minimum əməkhaqqı alan vətəndaşlarımızdır”. 
Bunu iqtisadçı-ekspert Vüqar Bayramov minimum əməkhaqqının məbləğinin artırılmasını  Oxu.Az-a şərh edərkən  bildirib.
İqtisadçı-ekspert qeyd edib ki, beynəlxalq standartlara uyğun olaraq minimum əməkhaqqı orta aylıq əməkhaqqının 60 faizinə çatdırılmalıdır:
“Minimum əməkhaqqının artırılması ilə yanaşı, yanvar ayından pensiyaların indeksasiyası həyata keçiriləcək. Pensiyaların indeksasiyası 2017-ci ildə orta aylıq əməkhaqqı artımına uyğun olaraq indenksasiya olacaq. Bu da təxminən 250 manat pensiya alan vətəndaşımızın pensiyasında 17 manat 50 qəpik artım deməkdir. Təbii ki, hər bir pensiyaçı minimum əməkhaqqının artım faizinə uyğun olaraq pensiya məbləğini hesablaya bilər. 2017-ci ildə qəbul edilmiş yeni qanunvericiliyə görə, pensiya məbləğləri əvvəlki illərin inflyasiya səviyyəsinə görə deyil, orta aylıq əməkhaqqına görə indeksasiya olunur. 
Beynəlxalq standartlara uyğun olaraq, minimum əməkhaqqı orta aylıq əməkhaqqının 60 faizinə çatdırılımalıdır. Azərbaycanda orta aylıq əməkhaqqının 525 manat olduğunu nəzərə alsaq, növbəti mərhələdə hökumət üçün əsas məqsəd minimum əməkhaqqının məbləğini mərhələli şəkildə artıraraq 315 çatdırılması olmalıdır”.
Qeyd edək ki, dünən Azərbaycan prezidenti İlham Əliyev minimum aylıq əməkhaqqının artırılması haqqında sərəncam imzalayıb. Sərəncamda minimum aylıq əməkhaqqının məbləğinin 2018-ci il yanvarın 1-dən 130 manat müəyyən edildiyi qeyd olunub. 
Elvin  Əhmədov
www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 26 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dekabrın 26-na olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,0179 manatdır.



N.O.
www.oxu.az
"
"Azərbaycan nefti neçəyə satılır? – QİYMƏTCIF bazisi üzrə İtaliyanın Augusta limanı şərtləri ilə Azərbaycanın yüngül neftinin son qiyməti 66,37 dollar/barel təşkil edib ki, bu da ötən həftənin cümə axşamına olan göstəricidən 0,14 dollar/barel azdır.
Oxu.Az xəbər verir ki, bu barədə Trend-ə ölkənin neft-qaz bazarındakı mənbə bildirib.
FOB bazisi üzrə Türkiyənin Ceyhan limanında Azərbaycanın yüngül neftinin son qiyməti 65,66 dollar/barel təşkil edib ki, bu da əvvəlki qiymətdən 0,13 dollar/barel azdır.
Novorossiysk limanından yüklənən URALS neftinin son qiyməti 62,77 dollar/barel təşkil edib ki, Trend-ə görə, bu da əvvəlki qiymətdən 0,14 dollar/barel azdır.
Şimal dənizindən hasil edilən ""Brent Dated"" etalon növlü neftin son qiyməti isə 64,29 dollar/barel təşkil edib. Bu, əvvəlki qiymətdən 0,26 dollar/barel azdır.
A.M.
www.oxu.az
"
"2018-ci ilin dövlət büdcəsi təsdiqləndiPrezident İlham Əliyev “Azərbaycan Respublikasının 2018-ci il dövlət büdcəsi haqqında” Azərbaycan Respublikasının Qanununu təsdiqləyib.
Oxu.Az-ın məlumatına görə, 2018-ci il dövlət büdcəsinin gəlirləri 20 127 000,0 min manat, xərcləri 21 047 000,0 min manat məbləğində təsdiqlənib. Mərkəzləşdirilmiş gəlirlər 19 473 650,0 min manat, yerli gəlirlər 653 350,0 min manat, mərkəzləşdirilmiş xərclər 20 323 075,0 min manat, yerli xərclər 723 925,0 min manat müəyyənləşdirilib.
Qanuna əsasən, dövlət büdcəsinin xərcləri aşağıdakı məqsədlərə yönəldilir:
Ümumi dövlət xidmətləri 3.622.839.062,0, müdafiə 2.738.721.836,0, təhsil 2.001.978.015,0, səhiyyə 739.334.330,0, sosial müdafiə və sosial təminat 2.197.182.103,0, mədəniyyət, incəsənət, informasiya, bədən tərbiyəsi və digər kateqoriyalara aid edilməyən sahədə fəaliyyət 306.126.560,0, kənd təsərrüfatı, meşə təsərrüfatı, balıqçılıq, ovçuluq və ətraf mühitin mühafizəsi 656.259.888,0, sənaye, tikinti və faydalı qazıntılar 4.844.376.000,0, nəqliyyat və rabitə 166.790.678,0 manat və sair.
A.M.
www.oxu.az
"
"“AGBank”ın bağlanmasına heç bir əsas yoxdur – AÇIQLAMA“AGBank” hal-hazırda əvvəlki qaydada fəaliyyətini davam etdirir. Bankın bağlanmasına heç bir maliyyə, iqtisadi, hüquqi əsas da yoxdur. Sadəcə olaraq maliyyə bazarında mövcud riskləri nəzərə alaraq bank daha ehtiyatlı kredit siyasəti həyata keçirir.  
Bu barədə bankdan Oxu.Az-a daxil olan press-relizdə deyilir.
“Bildiyiniz kimi, “AGBank” 25 ildən artıqdır ki, ölkəmizdə fəaliyyət göstərir və ən etibarlı banklar sırasındadır. Hazırda 19 filial, 1 şöbə və Bakı, Sumqayıt, Gəncə, Yevlax, Bərdə, Şamaxı, Şirvan və Salyanda yerləşən 65 bankomatla müştərilərimizin xidmətindəyik”, - məlumatda bildirilir.
“AGBank”ın İdarə Heyətinin sədri Əfqan  Cəlilov iqtisadçı  Natiq Cəfərlinin bağlanma ehtimalı yüksək olan bankların sırasında bankın adının çəkilməsinə münasibət bildirərkən qeyd edib ki, bu məlumatlar yalnız şahədir. O, ekspertləri açıqlama verərkən bir qədər məsuliyyətli olmağa çağırıb. 
İdarə Heyətinin sədri bildirib ki, bank nəinki bağlanmaq, əksinə yaxın günlərdə müştərilərin rahatlığına hesablanmış  yeni məhsullar  təqdim etməklə yanaşı bir sıra innovativ layihələr də həyata keçirəcək:
“Biz hər kəsi, ekspertləri, media nümayəndələrini bankımıza dəvət edirik. Gəlib özləri bankın hazırki fəaliyyəti ilə tanış ola bilərlər. “AGBank”da hal-hazırda 700-dən çox ibarət peşəkar işçi kollektivi çalışır. 
Bankda hazırki müştəri sayı 320 000 dən artıqdır. Kreditlərin verilməsində də heç bir problem yoxdur. Banklar arasında liderliyi qoruyub saxlayan “AGBank”ın hazırki ümumi ipoteka kredit portfeli 56,3 mln. manat təşkil edir. Bu günədək bank tərəfindən adi və sosial şərtlərlə 1800-dən artıq ipoteka kreditləri verilib və hazırda bankda 1600 aktiv kredit mövcuddur. 
“AGBank” tərəfindən yenilənmiş ipoteka şərtləri əsasında artıq 11.3 mln. manat məbləğində ipoteka krediti verilib. Hər zaman müştəri məmnuniyyətinə üstünlük verən bank bir çox innovativ xidmət və yenilikləri ilə seçilib. Hazırda AGBank tam həcmdə bütün bank xidmətlərini göstərir. Bankın əsas məqsədi müştərilərə yüksək səviyyədə xidmət göstərmək və bank bazarında liderliyi əldə etməkdən ibarətdir”.
www.oxu.az
"
"Nazirlər Kabinetinin yeni qərarı benzinin qiymətinə təsir edəcəkmi?“”Bu gün aviasiya benzin növləri istisna olmaqla, tərkibində qurğuşunun miqdarı 0,013 q/l-dən çox olmayan, 95-dən az oktan ədədi ilə mühərrik benzin növlərinə aksiz dərəcəsi 1 ton üçün 1 manatdan 200 manata qaldırılıb. Bu isə son addımın yeni qiymət artımlarına səbəb olub-olmaması barədə suallar yaradıb.
Qeyd edək ki, aksiz dərəcəsi 95-dən az oktan ədədi olan benzin üçün artırılıb. Xatırladım ki, Nazirlər Kabinetinin 14 iyul 2017-ci il qərarı ilə Azərbaycana gətirilən 92 oktan ədədi ilə benzin idxal rüsumundan azad edilmişdi və aksiz dərəcəsi 1 ton üçün 200 manatdan 1 manata endirilmişdi.
Son qərar faktiki olaraq bu ilin iyulunda endirilmiş dərəcələrin əvvəlki səviyyəyə yüksəldilməsini nəzərdə tutur” .
Oxu.Az xəbər verir ki, bunu tanınmış iqtisadçı-ekspert, İqtisadi və Sosial İnkişaf Mərkəzinin (CESD) sədri Vüqar Bayramov bildirib.
İqtisadçının sözlərinə görə, yeni qərar 95-dən az oktan ədədi olan benzinə tətbiq edildiyindən üçün bu Azərbaycana idxal edilən yüksək oktanlı benzinlərin xərcinə təsir göstərməyəcək:
“Həmin benzinlərə tətbiq edilən aksiz dərəcələri dəyişdirilməyib. Eyni zamanda, daxili bazarda 95-dən az oktan ədədi olan benzin Aİ-92 markalı benzindir. Həmin benzin isə yerli istehsal olduğundan son qərar sözügedən benzinə də təsir göstərmir”.
V.Bayramov qeyd edib ki, əgər yaxın zamanlarda qiymət artımı baş versə, bunun iqtisadi əsası olmayacaq:
“Sadəcə, iyulda dərəcələrin aşağı salınması yenidənqurma işləri ilə bağlı olaraq daxili benzin istehsalının azalması ilə əlaqədar idi. İndi isə istehsal daxili tələbi ödədiyi üçün idxal aksiz dərəcələri tənzimlənən benzinin xərcinə təsir göstərmir. Bu baxımdan Nazirlər Kabinetinin son qərarı daxili bazarda satılan benzin növlərinin qiymətinin artırılması üçün zəmin formalaşdırmır. Bununla yanaşı, əgər qiymət artımları baş verəcəksə, belə artımların iqtisadi əsası olmayacaq"".
E.Ə.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) dekabrın 26-na olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
N.O.
www.oxu.az
"
"“Dəmirbank”dakı əmanətlərin taleyi ilə bağlı – AÇIQLAMA“Dəmirbank” ASC-də fiziki şəxslər tərəfindən yerləşdirilən qorunan əmanətlər Əmanətlərin Sığortalanması Fondu tərəfindən “Əmanətlərin sığortalanması haqqında” qanunda nəzərdə tutulan qaydada və müddətlərdə əmanətçilərə qaytarılacaq.
Fonddan Oxu.Az-a verilən məlumata görə, “Dəmirbank” ASC-də bütün sığortalı əmanətlərə görə kompensasiyaların ödənilməsi üçün Fondun kifayət qədər vəsaiti mövcuddur.
“Qorunan əmanətlər üzrə kompensasiyaların alınması üçün ərizə və sənədlərin qəbulu yeri və vaxtı barədə əmanətçilərə əlavə məlumat veriləcək”, - deyə qurumun açıqlamasında vurğulanıb.
Əlavə olaraq əmanətçilərin diqqətinə çatdırılır ki, 2 mart 2016-cı ildə qüvvəyə minən “Əmanətlərin tam sığortalanması haqqında” qanunun 3-cü maddəsinə əsasən, Əmanətlərin Sığortalanması Fondunun Himayəçilik Şurası tərəfindən əmanətlər üzrə müəyyən edilmiş və 2 mart 2016-cı il tarixdən qorunan əmanətlər üçün tətbiq edilən maksimal illik faiz dərəcəsi - milli valyuta üzrə 15%, xarici valyuta üzrə 3% həddində olan Fondun iştirakçı banklardakı bütün qorunan əmanətlər məbləğindən asılı olmayaraq, 3 (üç) il müddətində tam sığortalanır.
Əmanətlərin Sığortalanması Fondunun digər məlumatına əsasən,  “Dəmirbank” ASC Əmanətlərin Sığortalanması Fonduna üzv bankların reyestrindən çıxarılıb və onlara verilmiş şəhadətnamə ləğv edilib.
“Azərbaycan Respublikası Maliyyə Bazarlarına Nəzarət Palatasının Direktorlar Şurasının  22 dekabr 2017-cı il tarixli, 49 saylı qərarı ilə “Dəmirbank” ASC-nin bank fəaliyyətinin aparılması üçün verilmiş lisenziyası 23 dekabr 2017-ci il tarixindən ləğv edilməsi ilə əlaqədar olaraq 30 iyul 2007-ci il tarixdə 5 nömrəli reyestr nömrəsi ilə Fonda üzv olan “Dəmirbank” ASC 25 dekabr 2017-cı il tarixində “Əmanətlərin sığortalanması haqqında” Azərbaycan Respublikasının Qanununun 22.3.1-ci maddəsinə uyğun olaraq Əmanətlərin Sığortalanması Fonduna üzv bankların reyestrindən çıxarılıb və banka verilmiş şəhadətnamə ləğv edilib“ , - deyə məlumatda vurğulanıb. 
N.O.
www.oxu.az
"
" “Kristal Abşeron”un layihələri jurnalistlərin gözü iləÖlkənin tanınmış tikinti şirkətlərindən biri hesab edilən “Kristal Abşeron MTK”  paytaxtın müxtəlif istiqamətlərində müasir yaşayış komplekslərinin tikintisini aparır. Ötən gün jurnalistlərin iştirakı ilə MTK-nın Yeni Günəşli qəsəbəsində, “Azadlıq prospekti” metrostansiyası, eləcə də, metronun “Qara Qarayev” və “Koroğlu” stansiyaları arasındakı geniş ərazidə inşa etdiyi yaşayış komplekslərinə media-tur keçirildi. Layihələr üzrə işlər, eləcə də, tikintinin tamamlanması tarixi, satış qiymətləri haqqında geniş məlumat verildi.
“Azadlıq-2” Yaşayış Kompleksi fevralda təhvil veriləcək 
Media-tura “Azadlıq-2” Yaşayış Kompleksindən başlandı. Binada aparılan tikinti işləri haqqında məlumat verən layihənin rəhbəri bildirdi ki, 16 mərtəbədən  və mansarddan ibarət olan kompleksin fasadı neoklassik üslubda layihələndiriləcək:
“Binada istilik sistemi kombidir. Sakinlərin rahatlığı üçün hər blokda 2 ədəd səssiz liftlər nəzərdə tutulub. Liftlərdən yeraltı parkinqə birbaşa enmək mümkün olacaq. Bu kompleksin inşasında tanınmış brendlərin məhsulları – Finlandiyanın “Kone” liftləri, Alman texnologiyası ilə istehsal edilmiş “PVC” plastik pəncərələri və Türkiyənin “Kale” şirkətinin seyf giriş qapıları quraşdırılıb. Binanın seysmik təhlükəsizliyi üçün başqa yaşayış komplekslərimizdə olduğu kimi, burada da yüksək keyfiyyətli armaturlardan və Ukraynada istehsal olunmuş kimyəvi qatqısız “B-25” betonundan istifadə edilib”.

O da məlum oldu ki, hazırda binada mənzillərin təmirinə başlanılıb. Yaşayış kompleksi növbəti ilin fevral ayında sakinlərə təqdim ediləcək.
İki metrostansiyaya yaxın ərazidə mənzil sahibi olmaq 
Metronun “Qara Qarayev” və “Koroğlu” stansiyaları arasındakı geniş bir ərazidə,  magistral yolun yaxınlığında (Nizami rayonu, Özbəkistan küçəsi, 24/34 ünvanı) tikilməkdə olan yaşayış kompleksini də şirkətin uğurlu layihələrindən hesab etmək olar.
Layihənin rəhbəri qeyd etdi ki, mənzillərin tikintisində istifadə edilən armatur Rusiyanın Çelyabinsk vilayətindəki zavodun məhsuludur: “Zəlzələyə davamlılığı təmin etmək üçün Ukrayna istehsalı, yüksək keyfiyyətli, kimyəvi qatqısız “B-25” markalı betondan istifadə edilib. Betonun daha keyfiyyətli və hamar olması üçün istifadə edilən qəliblər Almaniyanın Avropada lider sayılan “Peri” şirkətinə aiddir. Mənzillərin qışda isti, yayda sərin olması üçün binalar daş yunu materialı ilə izolyasiya edilib. Binadakı sərnişin və yük liftləri Türkiyədə istehsal olunub, mühərrikləri isə İtaliyanın məşhur “Sicor” şirkətinindir”.
Dəniz mənzərəli mənzil
Media-tur çərçivəsində “Kristal Abşeron MTK”-nın daha bir layihəsi – Günəşli yaylasında tikilmiş yaşayış kompleksi ilə də tanış olduq. Şirkət kompleksdə mənzil sahibi olmaq istəyənlərə 1, 2 və 3 otaqlı, fərqli ölçülü mənzillər təklif edir.
Suraxanı rayonu Yeni Günəşli qəsəbəsinin “D” yaşayış massivində yerləşən binalardan metronun “Əhmədli” və “Xalqlar Dostluğu” stansiyalarına 10 dəqiqəlik avtomobil yolu var. Kompleksin bilavasitə yaxınlığında isə yeni metro stansiyası istifadəyə veriləcək.
Buradakı mənzillərin daha bir özəlliyi isə dənizə gözəl mənzərənin açılmasıdır.
Mənzillər yüksək keyfiyyətdə təmir edilir 
“Kristal Abşeron” şirkəti hər üç layihə üzrə mənzilləri təmirli təhvil verir.  Mənzillərin təmirində  İtaliyanın “Limonta” şirkətinin divar kağızlarından, Rusiya istehsalı palıd parketdən,  İspaniyanın “STN” firmasının kafel və metlaxlarından, Türkiyənin E.C.A. firmasnın istehsalı olan hamam aksesuarlarından istifadə olunur. Evlərin girişinə Türkiyə istehsalı seyf giriş qapısı quraşdırılır.
Soyuğa, istiyə, nəmlənməyə dayanıqlı binalar 
Rahatlıq və sağlamlıq üçün ən mühüm amillərdən biri də izolyasiyadır. İzolyasiya, evin temperaturunu qoruyub-saxlayaraq enerjiyə qənaəti təmin edir, yanğın təhlükəsizliyi yaradır və həm bayırdan, həm də qonşu mənzillərdən gələn səs-küyü azaldır. Bu səbəbdən mənzil alarkən binanın xarici üzündə izolyasiyanın olub-olmadığını soruşmaq lazımdır.  “Kristal Abşeron” öz layihələrində “TechnoNikol” şirkətinin izolyasiya sistemlərindən istifadə edir. Soyuğa, istiyə, nəmlənməyə dayanıqlı “TechnoNikol” şirkətinin izolyasiya məhsulları vulkanik daşlardan hazırlanıb. Bütün beynəlxalq standartlarlara cavab verir. “TechnoNikol” şirkətinin izolyasiya sistemləri (daş yunu) soyuq havada mənzili isti, isti havada isə sərin saxlayır.
Şirkətdən bildirildi ki, 5 sm daş yun materialı fasadda 80 sm içi boşluqlu kərpici əvəz edir. Bu daşla üzlənmiş fasad uzun illər qulluq tələb etmir.
Nəzərə çatdıraq ki, binanın izolyasiya edilməsi böyük vəsait tələb edir. Avropa və Amerika təcrübəsi göstərir ki, binada ən yaxşı izolyasiya təmin edən material daş yundur. Keyfiyyətə üstünlük verən və adını qoruyan tikinti şirkətləri bu materialdan istifadə edirlər.
Evlər kreditlə də satılır
Yüksək keyfiyyətlə inşa olunan və təmir edilən binada mənzil sahibi olmaq bəzən elə də çətin olmur. “Kristal Abşeron MTK” mənzilləri  daxili kreditlə 5 illik satışa təklif edir. Bu zaman ilkin ödəniş 30%-dir.
Həmçinin, şirkət bir neçə bank vasitəsilə 25 il müddətli ipoteka kreditini təklif edir. İlkin ödəniş 20%, faiz dərəcəsi illik 7% təşkil edir.
Kommunal xidmətlər təmin edilir
Şirkət müştərilərin qayğılarını azaltmaq məqsədilə mənzilləri bütün kommunal xidmətlərlə təmin olunmuş şəkildə təhvil verir. Sakinlərə mənzillərin Daşınmaz Əmlakın Dövlət Reyestrindən Çıxarışı (kupça) təqdim olunur.  
Leyla Əliyeva
www.oxu.az
"
"Azərbaycana gətirilən tütün məmulatlarına yeni aksiz vergiləri tətbiq ediləcəkAzərbaycan Respublikasının ərazisinə gətirilən aksiz vergisinə cəlb olunan tütün, pivə və alkoqollu içkilərə tətbiq ediləcək yeni aksiz dərəcələri açıqlanıb.
Oxu.Az APA-ya istinadla xəbər verir ki, bu, Nazirlər Kabinetinin ""Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında"" qərarında etdiyi dəyişiklikdə əksini tapıb.
Dekabrın 21-də dərc olunmuş qərar 30 gün sonra, gələn il yanvarın 23-də qüvvəyə minir.
Tərkibində tütün olan siqarlar, ucları kəsilmiş siqarlar və siqarillaların 1000 ədədinə tətbiq edilən aksiz dərəcəsi 10 manatdan 20 manata, tərkibində tütün olan siqaretlərin, o cümlədən digər siqaretlər və siqarillaların 1000 ədədinə tətbiq edilən aksiz dərəcəsi 4 manatdan 12 manata qaldırılıb.
www.oxu.az
"
"Bu benzin növlərinin aksiz vergisi 200 dəfə artırıldıAzərbaycan ərazisinə gətirilən aksiz vergisinə cəlb olunan mühərrik benzin növlərinə tətbiq ediləcək yeni aksiz dərəcələri açıqlanıb.
Oxu.Az APA-ya istinadla xəbər verir ki, bu, Nazirlər Kabinetinin ""Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında"" qərarında etdiyi dəyişiklikdə əksini tapıb.
Dekabrın 21-də dərc olunmuş qərar 30 gün sonra, gələn il yanvarın 23-də qüvvəyə minir.
Aviasiya benzin növləri istisna olmaqla, tərkibində qurğuşunun miqdarı 0,013 q/l-dən çox olmayan, 95-dən az oktan ədədi ilə mühərrik benzin növlərinə aksiz dərəcəsi 1 ton üçün 1 manatdan 200 manata qaldırılıb. Tərkibində qurğuşunun miqdarı 0,013 q/l-dən çox, 95-dən az oktan ədədi ilə mühərrik benzin növlərinə tətbiq olunan 1 ton üçün 1 manat aksiz dərəcəsi də 200 manata qaldırılıb.  Tərkibində qurğuşunun miqdarı 0,013 q/l-dən çox olmayan və çox olan, 95 və ya daha çox, lakin 98-dən çox olmayan oktan ədədi ilə mühərrik benzin növlərinə tətbiq olunan 1 ton üçün 80 manat, tərkibində qurğuşunun miqdarı 0,013 q/l-dən çox olmayan və çox olan, 98 və ya çox oktan ədədi ilə mühərrik benzin növlərinə tətbiq olunan 1 ton üçün 120 manat aksiz dərəcəsi qüvvədə qalıb.
Aviasiya benzini və reaktiv benzin yanacağına tətbiq edilən aksiz dərəcələri dəyişməyib.
www.oxu.az
"
"“Azər Türk Bank”dan #SavabaOrtaqlıqDövlət bankı Azər Türk Bank hər il  Dünya Azərbaycanlılarının Həmrəylik Günü və Yeni il münasibətilə  korporativ müştərilərin hədiyyələrlə təbriki üçün nəzərdə tutulmuş büdcə hesabına, müxtəlif universitetlərin SABAH qrupları və ASAN Xidmət könüllülərinin də daxil olduğu 11 nəfər üçüncü kursda oxuyan, tədrisdə yüksək nəticələr əldə etmiş tələbənin bir illik  təhsil haqqının ödənilməsi barədə qərar vermişdir.
Xatırladaq ki, bu ilin Novruz bayramında “Azər Türk Bank” 10 tələbənin bir illik təhsil haqqını ödəyib.
Qeyd edək ki, “SABAH” Karyera Akademiyası ilk “SABAH” məzunlarının gələcək peşəkar inkişaf istiqamətlərinin müəyyənləşdirilməsi və bu sahədə tələbələrə dəstək verilməsi məqsədilə Təhsil Nazirliyi tərəfindən on bir ali təhsil müəsisəsində yaradılıb.
Layihə “SABAH” Karyera Akademiyasının rəsmi tərəfdaşı olan dövlət bankı “Azər Türk Bank”ın təşəbbüsü ilə həyata keçirilir.
“Azər Türk Bank” hər zaman olduğu kimi, bu istiqamətdə işləri gələcəkdə də davam etdirəcək, sosial yönümlü layihələrin gerçəkləşdirilməsində fəal iştirak edəcək.
22 ildir fəaliyyət göstərən “Azər Türk Bank” ASC-nin səhmlərinin 75 faizi Azərbaycan dövlətinə məxsusdur.

www.oxu.az
"
"Energetika Nazirliyində yeni müavinAzərbaycan Energetika Nazirliyində yeni təyinat olub.
Oxu.Az Report-a istinadən xəbər verir ki, Vəliyev Samir Teymur oğlu energetika nazirinin müavini vəzifəsinə təyin edilib.
S.Vəliyev bu təyinata qədər İqtisadiyyat Nazirliyində Aparat rəhbəri vəzifəsində çalışıb.
S.Vəliyev 1962-ci ildə Bakıda anadan olub. 1984-cü ildə T. Şevçenko adına Kiyev Dövlət Universitetini beynəlxalq iqtisadi münasibətlər və beynəlxalq hüquq ixtisası üzrə bitirib. İqtisad elmləri namizədidir. 1992-1997-ci illərdə Azərbaycan Respublikası Xarici İqtisadi Əlaqələr Nazirliyində, 1997-1999-cu illərdə Ticarət Nazirliyində, 1999-2001-ci illərdə Dövlət Əmlakı Nazirliyində müxtəlif rəhbər vəzifələrdə işləyib. 2001-ci ildən energetika nazirinin müavini vəzifəsinə təyin edilənə qədər İqtisadiyyat Nazirliyinin Aparatının rəhbəri vəzifəsində çalışır. Ailəlidir, 2 övladı var.
N.O.
www.oxu.az
"
"Metal incəsənət kimi: “Metalico” şirkətindən müasir interyerdə orta əsr nağılı –  FOTO + VİDEO“Bu dünyada, güman ki, böyük insanlar var, lakin mən onlarla heç vaxt  rastlaşmamışam”                                                                                                                             Federiko Fellini 
Yeni il ərəfəsi - böyüklər və uşaqlar üçün möcüzələr zamanıdır. Fellinin sözlərinin düzgün olması Yeni il ərəfəsində bir daha yada düşür – sanki bütün dünya bayram və möcüzələr dalğasına köklənib.
Hələ qədimlərdən belə bir ifadə işlədilirdi ki, Yeni il – yeni həyat, yeni ssenaridir. Əksər hallarda biz bütün köhnəlikləri keçmişdə saxlamağı, yaşayış yerini köklü şəkildə dəyişdirməyi və ya öz yaşayış yerimizi əsaslı yenidən qurmağı planlaşdırırıq. 
Səyahət edərkən biz dəfələrlə bir çox memarlıq əsərlərində metalla üzləşirik ki, o, bədii döymə nəticəsində soyuq metaldan əsl incəsənət işinə çevrilir.  
Təkcə Avropa ölkələrində deyil, Azərbaycanda da elə mütəxəssislər var ki, onların əlində möhkəm metal istənilən dizayn həlləri üçün yumşaq plastilinə çevrilir.
Şəhərimizin park və evlərini bəzəyənlərin kimlər olduğu sualına cavab axtararkən biz uzun illər ərzində tikinti sektorunda metal sahəsində  müştərilərə tam xidmətlər spektorunu təqdim edən, döymə, tökmə, dizayn sahəsində və təmir işlərində lider qismində fəaliyyət göstərən “Metalico” şirkəti haqqında öyrəndik. İstər ictimai, istərsə də yaşayış sahələrinin abadlaşdırılmasında ixtisaslaşan şirkət istehsalatda keyfiyyətli xammal və qabaqcıl texnologiyalardan istifadə edir.   
“Metalico”da həm gündəlik, həm də dekorativ istifadə üçün olan məmulatları əldə etmək olar. Şirkətin rəssamları eskizlər üzərində çalışaraq əsl incəsənət əsərləri yaradırlar.
Şirkətin geniş çeşidləri ev və bağçaları tam olaraq abadlaşdırmağa, onu özünəməxsus sirlər və möcüzələr qalasına çevirməyə imkan verir. Dəmir qapılar – ev sahibi, onun statusu və mövqeyi haqqında bir çox maraqlı şeyləri danışa biləcək qonaqpərvər bir qulluqçudur. Parlaq və ya tutqun işıqlarla olan tökmə fənərlər landşaft dizaynına xüsusi bəzək verəcək. Bütün ailə ilə birlikdə istirahət üçün skamyalar, küləfrəngilər, yelləncəklər rahatlığınıza təminat verəcək. 
Evi pilləkənlərsiz və eyvanlarsız, pilləkənlər və eyvanları isə sürahilərsiz təsəvvür etmək mümkün deyil. Sürahilər təkcə gözəllik və uzunömürlülük deyil, həm də evin üslubunu nümayiş etdirməklə etibarlılıq və təhlükəsizliyin nəzərə alınması ilə layihələndirilir. Dizayn heykəlcikləri, şamaltılar, jurnal masaları və güzgülər üçün çərçivələr orta əsr klassikası və modernin zərif üslubunu vurğulayır.    
Sifariş daxil olduqdan sonra şirkətin əməkdaşları sahə ilə tanışlığı həyata keçirirlər. Evə baxış və ölçülərin götürülməsi zamanı dizayner müştəriyə bu və ya digər modellərə diqqət yetirməyi məsləhət görə bilər, hansılar ki, sifarişçinin xarakteri və evi ilə həmahəng uyğunluq təşkil etməlidirlər. Hər şeydən əlavə, razılaşdırılan məbləğə metal konstruksiyaların çatdırılması və onun quraşdırılması, eləcə də təmir və ya mebelin daxil edilməsi zamanı səthlərin zədələnməsi baş verərsə təkrar emalı daxil edilib.  
Şirkətin fəaliyyətinin ikinci sahəsi evlərin və mənzillərin “açar təhvili” tikintisi, təmiridir. Son zamanlar mənzillərin “açar təhvili” şəklindəki təmiri xidməti daha çox məşhurlaşır. Ona görə ki, işin bu növü olduqca rasionaldır və sifarişçinin həyatını əhəmiyyətli dərəcədə asanlaşdırır.  Ayrı-ayrılıqda lazım olan bütün mütəxəssislərin tapılması və hər gün diqqətli şəkildə təmir işlərinin yerinə yetirilməsinə nəzarər zərurətinə ehtiyac olmur. Peşəkar işçilərin cəlb edilməsi ilə təmir bütün tikinti normalarına riayət olunmasını, yaxşı, yoxlanmış materialların istifadəsini, hər addan olan məhsulun tətbiq edilməsinin spesifik biliklərinin olmasını nəzərdə tutur.  
Bütün bu amillərin məcmusu keçirilmiş təmir işinin keyfiyyətli, səliqəli və uzunömürlü olmaqla  təhvil verilməsinə şərait yaradır. 
Bu layihənin fərqləndirici cəhətlərindən biri yerli bazarla müqayisədə münasib qiymətlərlə təqdim edilməsidir. “Metalico” şirkəti hər bir kvadrat metrə görə 150 AZN-dən başlayaraq dizayn və ondan sonrakı təmir işləri sahəsində öz xidmətlərini təklif edir. Qiymətlərə dizayner xidmətləri, peşəkar ustaların xidmətləri, giriş və otaqlar arası qapılar, elektrik naqillərinin çəkilişi, santexnika borularının quraşdırılması, istilik sisteminin quraşdırılması, dekorlu keramik plitələrin salınması, döşəmə örtükləri, divar kağızları və başqa digər xidmətlər daxildir. 
Şirkət rəsmi müqavilə və görülmüş işlərə zəmanətlər təqdim edir.  
Şirkətin çeşidləri ilə rəsmi Facebook (https://www.facebook.com/metalico.az/) və Instagram (https://www.instagram.com/metalicobaku/) səhifələrindən daha ətraflı tanış olmaq olar. Eyni zamanda (012) 560-00-00 nömrəsinə zəng etməklə də istədiyiniz məlumatı ala bilərsiniz.
Onu da qeyd edək ki, şirkətin təqdimat məkanı (şou-rum) İnşaatçılar prospekti 11A ünvanında yerləşir.





















www.oxu.az
"
"Xarici valyutaların manata qarşı məzənnələriAzərbaycan Mərkəzi Bankı 25 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dekabrın 25-nə olan rəsmi məzənnələr bülleteninə əsasən, ABŞ dollarının rəsmi məzənnəsi 1,7001 manat təşkil edir.
Manata nəzərən avronun məzənnəsi 2,0158 manat təşkil edir.



E.Ə.
www.oxu.az
"
"Bağlanan “Dəmirbank” əmanətçilərinə müraciət etdiBağlanan “Dəmirbank” əmanətçilərinə müraciət ünvanlayıb.
Oxu.Az həmin müraciəti təqdim edir:
“Hörmətli Müştərilər,
Bildiyiniz kimi Azərbaycan Respublikasının Maliyyə Bazarlarına Nəzarət Palatasının Direktorlar Şurasının 22 dekabr 2017-ci il tarixli qərarına əsasən ""DəmirBank"" ASC-nin lisenziyası ləğv edilmişdir.
Fəaliyyətdə olduğumuz müddət ərzində Sizlərə yüksək xidmət göstərməyə, gözləntilərinizi təmin etməyə çalışmışıq.
Bildirmək istəyirik ki, bankımızın əmanətçilərinin qorunan əmanətləri Əmanətlərin Sığortalanması Fondu tərəfindən mümkün qısa zaman ərzində geri qaytarılacaqdır. Digər öhdəliklərin qaytarılmasına dair işlər qanunvericilik çərçivəsində ləğvedici təyin edildikdən sonra, müvafiq növbəlilik prinsipinə əsasən aparılacaqdır. Bununla bağlı mütəmadi olaraq Bankımızın rəsmi sosial şəbəkə səhifələri vasitəsi ilə məlumat veriləcəkdir. İnanırıq ki, hər bir müştərimiz sonda Dəmir Bankı xoş təəssüratla xatırlayacaq. Uğurlar.
Əlavə məlumat üçün 149 qısa nömrəsinə müraciət edə bilərsiniz”.
Azər Məmmədov
www.oxu.az
"
"Azərbaycanda əmək pensiyaları belə hesablanır ­– QAYDAAzərbaycanda 2017-ci il iyulun 1-dək təyin edilmiş əmək pensiyalarının yenidən hesablanması qaydası açıqlanıb.
Oxu.Az APA-nın məlumatına görə, bu, Əmək və Əhalinin Sosial Müdafiəsi Nazirliyinin Kollegiyasının təsdiq etdiyi və bu gündən qüvvəyə minən “Əmək pensiyaları haqqında” Azərbaycan Respublikasının Qanununa əsasən əmək pensiyalarının təyin edilməsi, yenidən hesablanması, bir növündən başqa növünə keçirilməsi və ödənilməsi Qaydaları”nda əksini tapıb.
Qaydalara əsasən 2017-ci il iyulun 1-dək təyin edilmiş əmək pensiyalarının baza və sığorta hissələrinin cəmi məbləği dəyişdirilmədən əmək pensiyasının sığorta hissəsi hesab edilir. Məsələn, 25 iyun 2017-ci il tarixdən III dərəcə əlil hesab edilən 7 il sığorta stajı və fərdi hesabının sığorta hissəsində 2065 manat pensiya kapitalı qeydə alınmış 36 yaşlı sığortaolunan şəxsin 3-cü dərəcə əlilliyə görə əmək pensiyasının məbləği 91,91 manat təşkil edir (baza hissəsi 60,5 manat + sığorta hissəsi 31,41 manat = 91,91 manat). 1 iyul 2017-ci il tarixdən onun pensiyasının baza və sığorta hissəsinin cəmi məbləği dəyişdirilmədən şərti çevrilməklə 91,91 manat sığorta hissəsi kimi müəyyən olunur. Yaxud 1 mart 1953-cü il təvəllüdlü sığortaolunana pensiya hüququnun yarandığı 1 mart 2016-cı il tarixdən 215 manat (baza hissəsi 110 + sığorta hissəsi 105) məbləğində yaşa görə əmək pensiyası təyin edilib. Azərbaycan Respublikası Prezidentinin əmək pensiyalarının sığorta hissəsinin indeksləşdirilməsi barədə sərəncamına əsasən onun əmək pensiyasının məbləği 1 yanvar 2017 il tarixdən 228,02 manat (baza hissəsi 110 + sığorta hissəsi 118,02) məbləğində yenidən hesablanıb. Sığortaolunanın əmək pensiyasının baza və sığorta hissələrinin cəmi 228,02 manat məbləğinin qanuna uyğun şərti çevrilməsi aparılaraq onun əmək pensiyasının sığorta hissəsi 228,02 manat məbləğində müəyyənləşdirilir.
Məsələn, I dərəcə əlil olan sığortaolunana 15 aprel 2017-ci il tarixdə 194,2 manat (baza hissəsi 132 + baza hissəsinə əlavə 11 + sığorta hissəsi 51,2) məbləğində əlilliyə görə əmək pensiyası təyin edilib. Vətəndaşın əmək pensiyasının ümumi məbləğinin şərti çevrilməsi aşağıdakı kimi aparılır: - 161,2 manat sığorta hissəsi + 22 manat sığorta hissəsinə əlavə + 11 manat sığorta hissəsinə I dərəcə əlilə qulluğa görə əlavə = 194,2 manat müəyyənləşdirilir.
Sığortaolunanların, o cümlədən işləyən əmək pensiyaçılarının 2006-cı il 1 yanvar tarixindən 2017-ci il 1 iyul tarixinədək olan dövr üzrə fərdi hesabının sığorta hissəsində qeydə alınan və istifadə olunmamış (əmək pensiyasının sığorta hissəsinin hesablanmasında nəzərə alınmamış) pensiya kapitalı 80 faiz artırılmaqla, 2017-ci il 1 iyul tarixinə fərdi hesabın sığorta hissəsində qeydə alınır. Məsələn, şəxsə 2017-ci ilin martında II dərəcə əlilliyə görə 200 manat (baza hissəsi 110 manat + sığorta hissəsi 90 manat) pensiya təyin edilib. İşləməkdə davam etdiyi üçün ona pensiyanın yalnız baza hissəsi ödənilib (01.07.2017-ci tarixindən pensiya tam məbləğdə ödənilir). Qanunda edilmiş dəyişikliyə əsasən onun 2017-ci ilin martından sonra fərdi hesabının sığorta hissəsində qeydə alınmış pensiya kapitalı 80 faiz artırılmaqla 2017-ci ilin 1 iyul tarixinə fərdi hesabının sığorta hissəsində qeydə alınır. Bu şəxs işləməyən əmək pensiyaçısı kateqoriyasına keçdikdə və yaxud yaşa görə pensiya hüququ yarandıqda, qanuna əsasən fərdi hesabının sığorta hissəsində qeydə alınmış pensiya kapitalına görə pensiyası yenidən hesablanır. Yaşa görə əmək pensiyasının pensiya təyin olunan günədək qazanılmış sığorta hissəsi tam məbləğdə ödənilir. Yaşa görə pensiya təyin olunduqdan sonrakı dövr üzrə qazanılan sığorta və yığım hissələri üzrə pensiya kapitalının toplanması davam etdirilir və şəxslər işləməyən əmək pensiyaçısı kateqoriyasına keçdikdə, yaxud pensiya təyin olunduğu gündən sonra 6 il və daha çox işlədikdə həmin dövr üzrə sığorta və yığım hissələrinin hesablanmasında gözlənilən pensiya ödənişi müddəti aylarının sayı pensiyaçının pensiya yaşından sonra işlədiyi ayların miqdarı qədər, lakin 72 aydan artıq olmamaqla azaldılaraq əmək pensiyası yenidən hesablanır. Sonrakı belə hesablamalar bu maddədə göstərilən şərt nəzərə alınmaqla hər növbəti 6 ildən bir həyata keçirilir. Məsələn, sığortaolunan qadına 20 dekabr 2012-ci ildə yaşa görə pensiya təyin edilib və o, işləməkdə davam edir. 2017-ci il iyulun 5-də qadın pensiyasının pensiya təyin edildikdən sonra toplanmış pensiya kapitalı əsasında yenidən hesablanması barədə müraciət etmişdir. Pensiya təyin olunduqdan sonra azı 6 il işləmədiyi üçün onun pensiyası yenidən hesablanmır. Tutaq ki, 1 mart 2006-cı il tarixdən yaşa görə əmək pensiyası təyin edilmiş sığortaolunanın 01 iyul 2017-ci il tarixdən pensiyasının məbləğinin şərti çevrilməsi aparıldıqdan sonra onun pensiyası yalnız sığorta hissəsindən ibarət olmaqla 250 manat təşkil edir. Vətəndaş pensiya təyin edildikdən sonra hazıradək işləməkdə davam edir.
Sığortaolunan pensiyasının fərdi hesabının sığorta hissəsində qeydə alınan pensiya kapitalına əsasən əmək pensiyasının yenidən hesablanması məqsədilə 15 avqust 2017-ci il tarixdə müraciət edib. Onun 1 mart 2006-cı il tarixdən 15 avqust 2017-ci il tarixədək fərdi hesabının sığorta hissəsində toplanan pensiya kapitalı 10000 manat təşkil edir. Bu zaman onun əmək pensiyası 1 mart 2006-cı il tarixdən 15 avqust 2017-ci il tarixədək fərdi hesabının sığorta hissəsində toplanan pensiya kapitalı 72-yə bölünməklə yenidən hesablanır və növbəti ayın 1-dən ödənilir. Beləliklə, onun əmək pensiyasının sığorta hissəsinin məbləği 1 sentyabr 2017-ci il tarixdən 388,89 manat (250 manat + 138,89 manat (10000/72 = 138,89) təşkil edəcək.
Məsələn, 17 avqust 2011-ci il tarixdən 57 yaşında güzəştli şərtlərlə 270 manat məbləğində yaşa görə pensiyası təyin olunmuş kişi 17 noyabr 2017-ci il tarixdə pensiyasının yenidən hesablanması barədə müraciət edib. Pensiya təyin edildikdən sonrakı 6 il 3 ay müddətində onun fərdi hesabının sığorta hissəsində 25000 manat pensiya kapitalı qeydə alınıb. Onun pensiyasının sığorta hissəsinin 2017-ci il dekabr ayının 1-dən belə hesablanarkən ilk növbədə yenidən hesablanma zamanı gözlənilən pensiya ödənişi aylarının sayı müəyyənləşdirilir: 6 ay (63,5 – 63 = 0,5 ay). 63,5 yaşında pensiya təyin edilmiş şəxsin pensiyasının ödənilməsində gözlənilən pensiya ödənişi müddəti 144 ay olduğundan, onun gözlənilən pensiya ödənişi aylarının sayı 144 +6 = 150 ay təşkil edəcək. Həmin şəxsin qeydə alınmış pensiya kapitalı işləmiş olduğu ayların sayı qədər, lakin 72 aydan çox olmamaqla azaldılaraq 78-ə (150 - 72) bölünür (25000/78=320 manat) və beləliklə onun pensiyasının məbləği 01 dekabr 2017-ci il tarixdən 590,1 manat (270 + 320,5) təşkil edir.
Tutaq ki, 20 avqust 2011-ci il tarixdə 45 yaşlı təyyarəçiyə 540 manat güzəştli şərtlərlə yaşa görə pensiya təyin edilib. Pensiya təyin edildikdən sonra o, işləməkdə davam edir və 31 avqust 2017-ci il tarixdə pensiyasının fərdi hesabının sığorta hissəsində qeydə alınmış 65420 manat pensiya kapitalına əsasən pensiyasının yenidən hesablanması barədə müraciət etmişdir. Onun pensiyası aşağıdakı qaydada yenidən hesablanır: - 51 yaşlı təyyarəçinin pensiya ödənişi müddəti 150 ay (63,5 – 51 = 12 il 6 ay x 12 ay) artırılaraq 294 ay (150 + 144) hesablanır və sonra onun pensiya ödənişi müddəti aylarının sayı 72 ay azaldılaraq 222 ay (294 – 72) müəyyənləşdirilir. Beləliklə, pensiya 01 sentyabr 2017-ci il tarixdən 294,69 manat (65420 : 222) məbləğində yenidən hesablanaraq artırılır və pensiyanın ümumi məbləği 834,69 manat təşkil edir.
Qanuna əsasən əlilliyə görə əmək pensiyasının pensiya təyin olunan günədək qazanılmış məbləği tam ödənilir. Əlilliyə görə pensiya təyin edilmiş şəxs işləməkdə davam edərsə, onun pensiya təyin olunduqdan işləməyən əmək pensiyaçısı kateqoriyasına keçdiyi tarixədək olan dövr üzrə toplanan pensiya kapitalına və həmin kateqoriyaya keçdiyi tarixdəki yaşına müvafiq tələb olunan sığorta stajına əsasən bu Qanunun 13-cü maddəsinə uyğun olaraq əmək pensiyasının sığorta hissəsi yenidən hesablanır. Məsələn, 15 may 1975-ci il təvəllüdlü şəxsə hüququnun yarandığı 01 iyun 2010-cu il tarixdən 7 il sığorta stajı nəzərə alınmaqla II dərəcə əlilliyə görə əmək pensiyası təyin edilib və işləməkdə davam etdiyi üçün ona təyin edilmiş pensiyanın yalnız baza hissəsi ödənilib. Şəxs 5 aprel 2015-ci il tarixdən işləməyən əmək pensiyaçısı kateqoriyasına keçdiyi üçün həmin gündən pensiyası 240 manat məbləğində tam ödənilib. Vətəndaş əmək pensiyasının yenidən hesablanması üçün 15 noyabr 2017-ci il tarixdə müraciət edib. Onun 1 iyun 2010-cu il tarixdən 05 aprel 2015-ci il tarixədək fərdi hesabın sığorta hissəsində toplanan pensiya kapitalı 4050 manat və həmin tarixə cəmi sığorta stajı 11 il 10 ay 4 gün təşkil edir. Bu zaman onun əmək pensiyası 10 noyabr 2017-ci il tarixdən fərdi hesabının sığorta hissəsində toplanan pensiya kapitalı 75-ə (40 yaş – 15 yaş = 25 yaş x 4 ay = 100 ay : 192 = 0,5625 x 144 = 74,99) bölünməklə yenidən hesablanır. Beləliklə, onun əmək pensiyasının sığorta hissəsinin məbləği 10 noyabr 2017-ci il tarixdən 294 manat (240 manat + 54 manat (4050 : 75 = 54)) təşkil edəcək.
A.M.
www.oxu.az
"
"Nazir əmək pensiyalarının son 9 ildə qeydə alınan artımı barədəSon 9 ildə əmək pensiyalarının orta aylıq məbləği 6,8 dəfə, yaşa görə əmək pensiyalarının orta aylıq məbləği 7,7 dəfə  
artıb. 
Oxu.Az-ın Report-a istinadən məlumatına görə, bu barədə əmək və əhalinin sosial müdafiəsi naziri Səlim Müslümovun  “Azərbaycan” qəzetində dərc olunan məqaləsində qeyd olunub.
Nazir bildirib ki, 2006-cı il yanvarın 1-dən 2017-ci ilin 1 oktyabr tarixinədək əmək pensiyalarının orta aylıq məbləği 6,8 dəfə artaraq 204 manata, yaşa görə əmək pensiyalarının orta aylıq məbləği 7,7 dəfə artaraq 228 manata yüksəlib: 
“Beynəlxalq Pensiya və Sosial Fondlar Assosiasiyasının 2017-ci ilin yekunları üzrə statistikasına əsasən, orta aylıq pensiyanın orta aylıq əməkhaqqına nisbətinə görə Azərbaycan postsovet ölkələri arasında ilk ikilikdə yer almaqla, 42,8 faizlik yaşa görə pensiya üzrə əvəzetmə əmsalı ilə 1-ci yerdə qərarlaşıb. 2017-ci ilin 1 oktyabr tarixinə isə bu göstərici daha da artaraq 43,4 faizə yüksəlib. Azərbaycanda yaşlı əhali kateqoriyalarının əhalinin ümumi sayında xüsusi çəkisinin  hər 1 faizinə düşən pensiya xərclərinin ÜDM-ə nisbəti 0,5 faiz təşkil edir və əgər İqtisadi Əməkdaşlıq və İnkişaf  Təşkilatının son açıqlamasında təqdim olunan məlumatlara nəzər salsaq, görərik ki, Fransa, Avstriya, İtaliya kimi inkişaf  etmiş ölkələr də, təqribən, eyni səviyyədə göstəriciyə malikdirlər”. 
S.B.
www.oxu.az
"
"“Dəmirbank”ın sədrindən bankın bağlanmasına – MÜNASİBƏTMaliyyə Bazarlarına Nəzarət Palatasının (MBNP) Direktorlar Şurasının qərarı ilə ötən gün lisenziyası ləğv olunmuş “Dəmirbank” ASC-nin İdarə Heyətinin sədri Fərid Abuşov Bankın bağlanmasına münasibət bildirib.
Oxu.Az-ın xəbərinə görə, o, “Report”a qısa açıqlamasında bunları deyib: 
“Bununla bağlı yanaşma müxtəlif ola bilər. Bu qərarın tələsik və yaxud gecikmiş olduğu deyilə bilər, yəni hər şey nisbidir. Amma hər halda mövcud vəziyyət belə bir qərarın qəbul edilməsinə səbəb oldu. Başqa heç bir şərh vermək istəmirəm”.
S.B.
www.oxu.az
"
"Xoşbəxt Yusifzadə xərclənən 25 milyard dollardan danışdı“Cənub Qaz Dəhlizi"" layihəsinin həyata keçirilməsi üçün təqribən 44-45 milyard dollar lazımdır. Onun 25 milyard dolları artıq xərclənib”.
Oxu.Az-ın Trend-ə istinadən məlumatına görə, bunu Azərbaycan Respublikası Dövlət Neft Şirkətinin birinci vitse-prezidenti Xoşbəxt Yusifzadə bu gün Yeni Azərbaycan Partiyasının təşkilatçılığı ilə keçirilən “Şərqlə Qərbin qovşağında yeni enerji və kommunikasıya imkanları” adlı konfransda deyib.
Onun sözlərinə görə, TANAP layihəsi 2018, TAP layihəsi isə 2019-cu ildə hazır olacaq.
X.Yusifzadə bildirib ki, Azərbaycan müstəqil olandan sonra ölkənin vəziyyəti o qədər də yaxşı deyildi: “O zaman əsas məsələ neft sənayesinin imkanlarının yüksəldilməsi idi. Ona görə də ümummilli lider Heydər Əliyevin rəhbərliyi ilə xarici sərmayələrin cəlbi üçün iş aparıldı. O zaman bizim bu sahədə təcrübəmiz yox idi. Prezident İlham Əliyevin bu danışıqlarda iştirak etməsi bizə kömək edirdi”.
Bakı-Tbilisi-Ceyhan əsas ixrac boru kəmərinin əhəmiyyətindən danışan X.Yusifzadə qeyd edib ki, 2015-ci il iyunun 1-dək dünya bazarlarına milyonlarla ton neft ixrac olunub:
“1970-1980-ci illərdə Heydər Əliyev Azərbaycan Respublikasının ümumi inkişafına çox böyük töhfə verib, o cümlədən neft sənayesinin inkişafı üçün çox böyük addımlar atılıb”.
S.B.
www.oxu.az
"
"“AzeriLight” ucuzlaşdıAzərbaycan neftinin qiyməti ucuzlaşıb.
Oxu.Az xəbər verir ki, “AzeriLight” markalı neftin 1 barelinin qiyməti 0,14 dollar və yaxud 0,21% azalaraq 66,37 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"Neftin qiyməti bahalaşıbDünya bazarlarında neftin qiyməti bahalaşıb.
Oxu.Az bu barədə hərracların son nəticələrinə istinadən məlumat verir.
ICE London qitələrarası birjasında keçirilən hərraclar zamanı Brent markalı neftin 1 barelinin qiyməti 0,35 dollar və ya 0,54% artaraq 65,25 dollara satılıb.
WTI neftinin dekabr fyuçerslərinin 1 barelinin qiyməti isə 0,11 dollar və ya 0,19% bahalaşaraq 58,47 dollar olub.
S.B.
www.oxu.az
"
"Anasız uşaq böyüdən atalar üçün pensiya təyinində – GÜZƏŞTAzərbaycanda yaşa görə əmək pensiyasının təyin edilməsi halları yenidən müəyyənləşirilib.
Oxu.Az-ın Trend-ə istinadən məlumatına görə, bu hallar Əmək və Əhalinin Sosiall Müdafiəsi Nazirliyi Kollegiyasının təsdiq etdiyi və artıq qüvvədə olan “Əmək pensiyaları haqqında” Azərbaycan Respublikasının Qanununa əsasən əmək pensiyalarının təyin edilməsi, yenidən hesablanması, bir növündən başqa növünə keçirilməsi və ödənilməsi Qaydaları”nda əksini tapıb.
Qaydalara əsasən, qanunun 7-ci maddəsinə əsasən 63 yaşına çatmış kişilərin və 60 yaşına çatmış qadınların fərdi hesabının sığorta hissəsində qeydə alınmış pensiya kapitalı əmək pensiyasının minimum məbləğindən az olmayan pensiya təminatına imkan verdikdə sığorta stajından asılı olmayaraq, bu pensiya təminatına imkan vermədikdə isə azı 25 il sığorta stajı olduqda yaşa görə əmək pensiyası hüququ var.
Qanunun 7-ci maddəsində nəzərdə tutulmuş kişilərin yaş həddi 2017-ci il iyulun 1-dən başlayaraq 2021-ci ilin iyulun 1-dək, qadınların yaş həddi 2017-ci ilin iyulun 1-dən başlayaraq 2027-ci ilin iyulun 1-dək hər il altı ay artırılaraq aşağıdakı qaydada müəyyənləşdirilir:




Dövr


Kişilər üzrə pensiya yaşı


Qadınlar üzrə pensiya yaşı




1 iyul 2017 – 30 iyun 2018


63 il 6 ay


60 il 6 ay




1 iyul 2018 – 30 iyun 2019


64 il


61 il




1 iyul 2019 – 30 iyun 2020


64 il 6 ay


61 il 6 ay




1 iyul 2020 – 30 iyun 2021


65 il


62 il




1 iyul 2021 – 30 iyun 2022


65 il


62 il 6 ay




1 iyul 2022 – 30 iyun 2023


65 il


63 il




1 iyul 2023 – 30 iyun 2024


65 il


63 il 6 ay




1 iyul 2024 – 30 iyun 2025


65 il


64 il




1 iyul 2025 – 30 iyun 2026


65 il


64 il 6 ay




1 iyul 2026 və sonra


65 il


65 il




Beş və daha çox uşaq doğub onları səkkiz yaşınadək tərbiyə etmiş qadınların qanunun 7-ci maddəsinə uyğun şərtlər daxilində yaş həddi hər uşağa görə 1 il azaldılmaqla yaşa görə əmək pensiyası hüququ yaranır.
Ana vəfat etdiyinə və ya ana ilə nikaha xitam verildiyinə, yaxud ana valideynlik hüququndan məhrum edildiyinə görə 5 və daha çox uşağı növbəti nikah bağlamadan, təkbaşına səkkiz yaşınadək böyüdən ataların, habelə 5 və daha çox uşağı övladlığa götürüb təkbaşına səkkiz yaşınadək böyüdən ataların, həmçinin 5 və daha çox uşağı səkkiz yaşınadək böyüdən qəyyum kişilərin fərdi hesabının sığorta hissəsində qeydə alınmış pensiya kapitalı əmək pensiyasının minimum məbləğindən az olmayan pensiya təminatına imkan verdiyi halda və ya azı 25 il sığorta stajı olduqda qanunun 7-ci maddəsinə uyğun şərtlər daxilində yaş həddi 5 il azaldılmaqla yaşa görə əmək pensiyası hüququ var.
Qanunun 9.1-ci maddəsinə uyğun olaraq axırıncı iş yerindən asılı olmayaraq yeraltı işlərdə, incəsənətin xüsusi sahələrində, həmçinin əmək şəraiti xüsusilə zərərli və ağır olan işlərdə (istehsalatların, peşələrin, vəzifələrin və göstəricilərin müvafiq icra hakimiyyəti orqanı tərəfindən təsdiq olunan siyahısı üzrə) çalışan sığortaolunanların (kişilər - 60 yaşına çatdıqda, azı 25 il sığorta stajına malik olduqda və bu müddətin azı 12 il 6 ayını həmin işlərdə, qadınlar – 55 yaşına çatdıqda, azı 20 il sığorta stajına malik olduqda və bu müddətin azı 10 ilini həmin işlərdə çalışmışlarsa) fərdi hesabın sığorta hissəsində qeydə alınmış pensiya kapitalı əmək pensiyasının minimum məbləğindən az olmayan pensiya təminatına imkan verdikdə əmək şəraitinə görə güzəştli şərtlərlə yaşa görə əmək pensiyası hüququ var.
Qaydaya görə, 2017-ci ilin iyulun 1-dək Qanunun 7-9-cu maddələrinə əsasən yaşa görə pensiya hüququ qazanmış, lakin pensiya təyinatı üçün 2017-ci ilin 1 iyulundan sonra müraciət etmiş şəxslərə pensiya həmin tarixədək qüvvədə olmuş normalar əsasında təyin edilir.
Yaşa görə pensiyanın təyin olunması üçün ilk növbədə müraciət edən şəxslərin pensiya kapitalı hesablanır. Bu məqsədlə onun 2006-cı il yanvarın 1-dək olan dövrə aid ümumi iş stajının hər ili üçün 306 manat (il tam olmadıqda isə bu məbləğ natamam ildəki iş stajı aylarının sayına mütənasib olaraq hesablanmaqla) pensiya kapitalı hesablanır və sığortaolunanların fərdi hesabının sığorta hissəsində 2006-cı ilin 1 yanvar tarixinə qeydə alınır.
Qaydaların 1.8-ci bəndinə uyğun olaraq Qanunun 9-cu maddəsinə əsasən yaşa görə əmək pensiyası təyin olunan şəxslərin əmək pensiyasının sığorta və yığım hissələrinin hesablanmasında gözlənilən pensiya ödənişi müddəti aylarının sayı güzəştli şərtlərlə pensiyaya çıxma yaşı ilə bu Qanunun 7-ci maddəsi ilə müəyyən edilmiş pensiya yaşı arasındakı ayların sayı qədər artırıldığıdan, həmin şəxs üçün pensiya ödənişi müddəti aylarının sayı 186-ya (63 yaş 6 ay (Qanunun 7-ci maddəsi ilə həmin dövrə pensiya yaşı) çıxılsın 60 yaş (bu misal üzrə həmin şəxsin güzəştli şərtlərlə pensiyaya çıxma yaşı) =42 ay +144 ay = 186 ay) bərabərdir.
Bu Qaydaların 4.2.1-ci yarımbəndinə uyğun olaraq onun yaşa görə əmək pensiyasının sığorta hissəsi aşağıdakı qaydada hesablanır:
31687,6 manat : 186 ay =170,36 manat.
Beləliklə, həmin şəxsə hüququnun yarandığı 21 dekabr 2017-ci il tarixdən 170,36 manat məbləğində yaşa görə əmək pensiyası təyin ediləcək.
S.B.
www.oxu.az
"
"Gələn ildən Azərbaycana gətirilən aksizli mallar üçün yeni aksiz dərəcələri müəyyən edilibGələn ildən Azərbaycan Respublikasının ərazisinə gətirilən aksizli mallar üçün yeni aksiz dərəcələri müəyyən edilib. 
Oxu.Az-ın APA-ya istinadən məlumatına görə, Nazirlər Kabineti bununla bağlı “Azərbaycan Respublikasının ərazisinə gətirilən aksiz vergisinə cəlb olunan malların aksiz dərəcələrinin təsdiq edilməsi haqqında” qərarında dəyişiklik edib. 
Dəyişikliyə əsasən “Azərbaycan Respublikasının ərazisinə gətirilən aksizli malların aksiz dərəcələri”i yeni redaksiyada təsdiq edilib.
Bu qərar dərc edildiyi gündən 30 gün sonra, 2018-ci il yanvarın  23-də qüvvəyə minir.
N.O.
www.oxu.az
"
"Azərbaycanda daha bir bank bağlandıAzərbaycan Respublikasının Maliyyə Bazarlarına Nəzarət Palatasının Direktorlar Şurasının 2017-ci il 22 dekabr tarixli qərarına əsasən “DəmirBank” Açıq Səhmdar Cəmiyyətinin lisenziyası dekabrın 23-dən etibarən ləğv edilir.
Oxu.Az xəbər verir ki, Palata bu qərarı bankın məcmu kapitalının miqdarının banklar üçün müəyyən edilmiş məcmu kapitalının minimum miqdarından və məcmu kapitalın adekvatlıq əmsalının qanunvericiliklə nəzərdə tutulmuş 3 (üç) faizdən az olduğuna, eləcə də kreditorları qarşısında olan öhdəliklərini yerinə yetirə bilmədiyinə görə “Banklar haqqında” Azərbaycan Respublikası Qanununun 16.1.6-16.1.8-ci maddələrinə əsasən qəbul edib.
“DəmirBank” ASC Əmanətlərin Siğortalanması Fonduna üzv bankdır və əhalinin bu bankda qorunan əmanətləri Fond tərəfindən ödəniləcək. Palatanın qərarına əsasən, banka müvəqqəti inzibatçı təyin edilib. “DəmirBank” ASC barəsində iflas proseduruna başlanması ilə əlaqədar Palata məhkəməyə müraciət edib.
N.О.
www.oxu.az
"
"Əmək pensiyaları yaşa görə belə hesablanacaqAzərbaycanda  yaşa görə əmək pensiyalarının hesablanması proseduru açıqlanıb.
Oxu.Az-ın APA-ya istinadən məlumatına görə, bu, Əmək və Əhalinin Sosial Müdafiəsi Nazirliyinin Kollegiyasının təsdiq etdiyi və bu gündən qüvvəyə minən “Əmək pensiyaları haqqında” Azərbaycan Respublikasının Qanununa əsasən əmək pensiyalarının təyin edilməsi, yenidən hesablanması, bir növündən başqa növünə keçirilməsi və ödənilməsi Qaydaları”nda əksini tapıb
Qaydaya əsasən yaşa görə əmək pensiyasının sığorta hissəsinin məbləği sığortaolunanın fərdi hesabının sığorta hissəsində yaşa görə əmək pensiyasının təyin olunduğu tarixə qeydə alınmış (sığortaolunanın fərdi hesabının sığorta hissəsində qeydə alınan pensiya kapitalı da daxil olmaqla) pensiya sığorta kapitalının (PSK) gözlənilən pensiya ödənişi müddəti aylarının sayına nisbəti kimi (SH=PSK/T) müəyyən edilir. Yaşa görə pensiyanın təyin olunması üçün ilk növbədə müraciət edən şəxslərin pensiya kapitalı hesablanır. Bu məqsədlə onun 2006-cı il yanvarın 1-dək olan dövrə aid ümumi iş stajının hər ili üçün 306 manat (il tam olmadıqda isə bu məbləğ natamam ildəki iş stajı aylarının sayına mütənasib olaraq hesablanmaqla) pensiya kapitalı hesablanır və sığortaolunanların fərdi hesabının sığorta hissəsində 2006-cı ilin 1 yanvar tarixinə qeydə alınır. Məsələn, qanunun qüvvəyə mindiyi 1 yanvar 2006-cı il tarixədək 27 il 6 ay ümumi iş stajı olan sığortaolunanın fərdi hesabının sığorta hissəsində həmin tarixədək qeydə alınmalı olan pensiya kapitalı aşağıdakı qaydada hesablanır:
(27 il tam iş stajı x 306 manat) + (306 manat : 12 ay x 6 ay) =8415,0 manat.
1 iyul 2017-ci il tarixdən etibarən qanuna edilmiş dəyişikliklərə əsasən, fərdi hesabın sığorta hissəsində qeydə alınan pensiya kapitalı ildə bir dəfə ölkə üzrə orta aylıq nominal əmək haqqının Dövlət Statistika Komitəsi tərəfindən müəyyən edilən illik artım tempinə uyğun olaraq, 2006-2016-cı illər üzrə isə istehlak qiymətləri indeksinin illik səviyyəsi əsasında indeksləşdirilir. Məsələn, yuxarıdakı misaldakı sığortaolunanın 1 yanvar 2006-cı il tarixə fərdi hesabının sığorta hissəsində qeydə alınmış 8415,0 manat pensiya kapitalının 1 yanvar 2017-ci il tarixə indeksləşdirilmiş məbləği 18250,4 manat təşkil edir ki, bu da aşağıdakı qaydada müəyyənləşdirilir.




İllər


İstehlak qiymətləri indeksinin illik səviyyəsi


İndeksləşdirmə nəzərə alınmaqla ilin əvvəlinə pensiya kapitalı




2006


8,3


8415,0




2007


16,7


9113,4




2008


20,8


10635,4




2009


1,5


12847,6




2010


5,7


13040,3




2011


7,9


13783,6




2012


1,1


14872,5




2013


2,4


15036,1




2014


1,4


15396,9




2015


4,0


15612,5




2016


12,4


16237,0




2017


 


18250,4




Məsələn, 18 fevral 2018-ci il tarixdə 63 il 6 ay yaş həddi, 33 il 4 ay sığorta stajı (o cümlədən 29 il 5 ayı 01.01.2006-cı il tarixədək, 3 il 11 ayı isə 01.01.2006-cı il tarixdən pensiya hüququnun yarandığı günədək qazanmışdır) sosial sığorta stajı və fərdi hesabının sığorta hissəsində 22971,6 manat (o cümlədən 19522,36 manatı 01.01.2006-cı il tarixədək, 3449,24 manatı isə 01.01.2006-cı il tarixdən pensiya hüququnun yarandığı tarixədək qazanmışdır) pensiya kapitalı olan sığortaolunan kişinin yaşa görə əmək pensiyasının sığorta hissəsi bu Qaydalarda göstərilən SH= PSK/T düsturuna müvafiq olaraq 22971,6/144 = 159,53 manat məbləğində hesablanır.
Tutaq ki, 18 avqust 2017-ci il tarixdə 63 yaşı, 20 il 9 ay (o cümlədən 11 ili 01.01.2006-cı il tarixədək, 9 il 9 ayı isə 01.01.2006-cı il tarixdən sonra pensiya hüququnun yarandığı tarixədək) sosial sığorta stajı olan kişi yaşa görə əmək pensiyasının təyin edilməsi üçün 18 fevral 2018-ci il tarixdə müraciət edir. Onun 01.01.2006-cı il tarixdən pensiya hüququnun yarandığı tarixə fərdi hesabının sığorta hissəsində 12000 manat pensiya kapitalı qeydə alınıb. Bu halda həmin sığortaolunanın 63 il 6 ay yaş həddinin tamam olduğu 18 fevral 2018-ci il tarixdən yaşa görə əmək pensiyası hüququ yaranır.
Qaydalara uyğun olaraq qanunun qüvvəyə mindiyi 1 yanvar 2006-cı il tarixədək 11 il ümumi iş stajı olan sığortaolunanın fərdi hesabının sığorta hissəsində qeydə alınan 3366 manat (11 il tam iş stajı x 306 manat=3366 manat) pensiya kapitalı indeksləşdirilərək 2017-ci ilin sonuna 7300,15 manat müəyyənləşdirilir (2017-ci ilin yekunlarına görə orta aylıq nominal aylıq əmək haqqının artım tempi əsasında indeksləşdirmə nəzərə alınmaqla bu məbləğ daha böyük olacaq). Beləliklə, müraciət edən şəxsin fərdi hesabının sığorta hissəsində qeydə alınmış cəmi pensiya kapitalı 19300 manat təşkil edir. Bu Qaydalara uyğun olaraq yaşa görə əmək pensiyası aşağıdakı qaydada hesablanır:
19300 manat : 144 ay =134,03 manat.
Məsələn, 21 dekabr 2017-ci il tarixdə 60 yaşı tamam olan sığortaolunan kişi 1 dekabr 1992-ci il tarixdən 1 dekabr 2017-ci il tarixədək müxtəlif sahələrdə işləyərək ümumi 25 il sığorta stajı qazanıb. Eyni zamanda bu stajın 15 ilini Nazirlər Kabinetinin 2007-ci il 23 yanvar tarixli qərarı ilə təsdiq edilmiş siyahıda göstərilən peşələrdə çalışıb.
O, güzəştli şərtlərlə yaşa yaşa görə əmək pensiyasının təyin edilməsi üçün 25 dekabr 2017-ci il tarixdə müraciət edir. Qaydalara uyğun olaraq qanunun qüvvəyə mindiyi 1 yanvar 2006-cı il tarixədək 13 il 1 ay sığorta stajına uyğun pensiya kapitalı 8687,6 manat ((13 il tam iş stajı x 306 manat) + (306 manat : 12 ay x 1 ay) =4003,5 manat, 01.01.2006-cı il tarixədək pensiya kapitalı üstəgəl 2006-2016-cı illərin istehlak qiymətləri indeksinin illik səviyyəsinə uyğun indeksləşirdirməklə = 8687,6 manat) təşkil edir. Həmçinin 1 yanvar 2006-cı il tarixdən 1 dekabr 2017-ci il tarixədək onan dövr üzrə fərdi hesabının sığorta hissəsində 23000 manat pensiya kapitalı qeydə alınıb. Beləliklə, müraciət edən şəxsin fərdi hesabının sığorta hissəsində qeydə alınmış cəmi pensiya kapitalı 31687,6 manatdan (8687,6+23000=31687,6 manat) ibarət olur.
Qaydalara uyğun olaraq qanuna əsasən yaşa görə əmək pensiyası təyin olunan şəxslərin əmək pensiyasının sığorta və yığım hissələrinin hesablanmasında gözlənilən pensiya ödənişi müddəti aylarının sayı güzəştli şərtlərlə pensiyaya çıxma yaşı ilə pensiya yaşı arasındakı ayların sayı qədər artırıldığından, həmin şəxs üçün pensiya ödənişi müddəti aylarının sayı 186-ya (63 yaş 6 ay (Qanunun 7-ci maddəsi ilə həmin dövrə pensiya yaşı) çıxılsın 60 yaş (bu misal üzrə həmin şəxsin güzəştli şərtlərlə pensiyaya çıxma yaşı) =42 ay +144 ay = 186 ay) bərabərdir. Bu Qaydalara uyğun olaraq onun yaşa görə əmək pensiyasının sığorta hissəsi aşağıdakı qaydada hesablanır:
 
31687,6 manat : 186 ay =170,36 manat.
Beləliklə, həmin şəxsə hüququnun yarandığı 21 dekabr 2017-ci il tarixdən 170,36 manat məbləğində yaşa görə əmək pensiyası təyin ediləcək.
С.Б.
www.oxu.az
"
"Əmək pensiyaları ilə bağlı yeni qaydalar təsdiqləndiƏmək və Əhalinin Sosial Müdafiəsi Nazirliyinin Kollegiyası “Əmək pensiyaları haqqında” Azərbaycan Respublikasının Qanununa əsasən əmək pensiyalarının təyin edilməsi, yenidən hesablanması, bir növündən başqa növünə keçirilməsi və ödənilməsi Qaydaları”nı təsdiq edib.
Oxu.Az-ın APA-ya istinadən məlumatına görə, Qaydalar bu gündən qüvvəyə minib.
2017-ci ilin iyulun 1-dək pensiya hüququ əldə etmiş, lakin pensiya təyinatı üçün 2017-ci ilin 1 iyulundan sonra müraciət etmiş şəxslərə pensiya Əmək pensiyaları haqqında” qanunun həmin tarixədək qüvvədə olmuş normaları əsasında təyin edilir.
Əmək pensiyası hüququ olan şəxslər bu hüququn yarandığı gündən sonra istənilən vaxt əmək pensiyasının təyin olunması, yenidən hesablanması və bir növündən başqa növünə keçirilməsi üçün kağız üzərində və ya elektron qaydada Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fonduna, yaxud Fondun şəhər (rayon) şöbələrinə (bundan sonra Şöbə) və ya Hərbi Qulluqçular və Xüsusi Rütbəli şəxslərlə iş İdarəsinə (bundan sonra İdarə) müraciət edə bilərlər. Müraciət onların adından bu məqsədlə vəkalət verilmiş nümayəndələri tərəfindən də edilə bilər.
Müraciətə pensiyanın növündən asılı olaraq aşağıdakı zəruri sənədlər əlavə edilir:
- Növündən asılı olmayaraq pensiya təyin edilməsi üçün aşağıdakı sənədlər tələb olunur:
- şəxsiyyət vəsiqəsinin və ya ümumvətəndaş pasportunun surəti;
- ümumi iş (sosial sığorta) stajını təsdiq edən sənədlər.
- Pensiyanın təyin edilməsi üçün növlər üzrə aşağıdakı sənədlər də təqdim edilməlidir:
Çoxuşaqlı analara yaşa görə pensiya təyin edilməsi üçün:
- qadının 5 və daha çox uşaq doğub onları 8 yaşınadək tərbiyə etməsi barədə yerli icra hakimiyyəti başçısının inzibati ərazi dairələri üzrə və ya sahə inzibati ərazi dairələri üzrə nümayəndələrinin arayışı;
-uşaqların doğum haqqında şəhadətnamələrinin surəti;
Sağlamlıq imkanları məhdud övladını 8 yaşınadək tərbiyə etmiş qadınlara yaşa görə pensiya təyin edilməsi üçün:
-  qadının sağlamlıq imkanları məhdud övladını 8 yaşınadək tərbiyə etməsi barədə yerli icra hakimiyyəti başçısının inzibati ərazi dairələri üzrə və ya sahə inzibati ərazi dairələri üzrə nümayəndələrinin arayışı;
- uşağın 18 yaşınadək sağlamlıq imkanlarının məhdudluğunun müəyyən edilməsi barədə tibbi-sosial ekspert komissiyasının qərarı;
- uşağın doğum haqqında şəhadətnaməsinin surəti;
Uşaqlarını təkbaşına böyüdən atalara yaşa görə pensiya təyin edilməsi üçün:
- atanın 5 və daha çox uşağı növbəti nikah bağlamadan təkbaşına 8 yaşınadək tərbiyə etməsi barədə yerli icra hakimiyyəti başçısının inzibati ərazi dairələri üzrə və ya sahə inzibati ərazi dairələri üzrə nümayəndələrinin arayışı;
- ananın ölüm haqqında şəhadətnaməsinin və ya analıq hüququndan məhrum edilməsi barədə məhkəmənin qərarının surəti;
-uşaqların doğum haqqında şəhadətnamələrinin surəti;
- atanın növbəti nikaha daxil olmaması barədə Ədliyyə Nazirliyinin rayon (şəhər) qeydiyyat şöbəsinin arayışı;
Yaşa görə pensiya təyin edilməsi üçün:
- şəxsin güzəştli şərtlə pensiya hüququ verən işdə çalışmasına dair iş yerinin arayışı;
Əlilliyə görə pensiya təyin edilməsi üçün:
- şəxsin əliliyini sağlamlıq inkanlarının məhdudluğunu müəyyən edən TSEK qərarı.
Ailə başçısını itirməyə görə pensiya təyin edilməsi üçün:
-  ailə başçısının ölüm haqqında şəhadətnaməsinin surəti (və ya onun xəbərsiz itkin düşməsi, yaxud ölmüş elan edilməsi haqqında məhkəmənin qərarının surəti);
- pensiya almaq hüququ olan ailə üzvlərinin doğum haqqında şəhadətnamələrinin surəti;
- vəfat etmiş şəxsin 8 yaşına çatmamış uşaqlarına baxan və işləməyən valideynin və ya digər qanuni nümayəndəsinin (babası, nənəsi, qardaşı, bacısı, qəyyumu, himayəçisi) şəxsiyyətini təsdiq edən sənədin surəti;
- vəfat etmiş şəxsin 18 yaşından yuxarı (əyani təhsil alanlar təhsilini bitirənədək, lakin 23 yaşdan çox olmamaqla) uşaqlarının təhsil alması barədə arayışı;
- vəfat etmiş şəxsin 18 yaşına çatanadək sağlamlıq imkanlarının məhdudluğu müəyyən olunmuş 18 yaşından yuxarı övladının əlil, ərinin (arvadının) I və ya II qrup əlil olması barədə tibbi-sosial ekspert komissiyasının qərarı;
- hərbi hissədən, səfərbərlik və hərbi xidmətə çağırış üzrə dövlət xidməti orqanlarından və digər aidiyyəti dövlət orqanlarından hərbi qulluqçunun ölüm faktını, ölümün səbəbini və tarixini təsdiq edən, həmçinin hərbi qulluqçunun itkin düşdüyü barədə sənəd (Qanunun 17.2-ci maddəsinə əsasən əmək pensiyası hüququ yarandıqda);
Sənədlər aidiyyəti dövlət orqanlarının informasiya bazasından müvafiq məlumat əldə etmək mümkün olmadıqda təqdim edilir. Əmək pensiyasının sığorta hissəsinə əlavə hesablanmasına hüquq verən sənədlər əlavə edilir.
Müəyyən müddətə və ömürlük azadlıqdan məhrum etmə növündə cəzaya məhkum olunmuş şəxslərin pensiya təyin olunması üçün müraciəti “Müəyyən müddətə azadlıqdan məhrum etmə və ömürlük azadlıqdan məhrum etmə növündə cəzaya məhkum olunmuş şəxslərə pensiya və müavinətlərin təyin olunması və ödənilməsi üçün sənədlərin rəsmiləşdirilməsi qaydası haqqında” Təlimata uyğun olaraq cəzaçəkmə müəssisəsinin müdiriyyəti vasitəsilə təqdim edilir. 
Hərbi qulluqçular və xüsusi rütbəli şəxslərə və ya onların ailə başçısını itirməyə görə əmək pensiyası almaq hüququ olan ailə üzvlərinə əmək pensiyası təyin edilməsi barədə İdarəyə müraciət olunur. Hərbi qulluqçuların və xüsusi rütbəli şəxslərin hərbi xidmət müddəti və təminat xərcliyi barədə məlumatlar Azərbaycan Respublikası Nazirlər Kabinetinin 2007-ci il 27 avqust tarixli 135 nömrəli Qərarı ilə təsdiq edilmiş “Təminat xərcliyinin hesablanması, hərbi xidmət müddəti və təminat xərcliyi barədə məlumatların təqdim olunması Qaydaları”na uyğun olaraq bu şəxslərin xidmət etdiyi orqanlar tərəfindən tərtib olunur. Xaricdə daimi yaşayan Azərbaycan Respublikasının vətəndaşları əmək pensiyasının təyin edilməsi barədə müraciəti və sənədləri onların konsulluq uçotunda olduqları Azərbaycan Respublikasının diplomatik nümayəndəlikləri və ya konsulluqları vasitəsi ilə Fonda təqdim edirlər. Azərbaycan Respublikası tərəfindən pensiya təminatı sahəsində imzalanmış beynəlxalq müqavilələr üzrə pensiya təyinatı ilə bağlı müraciətlər və sənədlər həmin müqavilələrdə müəyyən edilmiş səlahiyyətli qurumlar tərəfindən Fonda təqdim edilir.
Pensiya təyin edilməsi barədə müraciət kağız üzərində edildikdə Şöbənin və ya İdarənin işçisi tərəfindən müraciət 1 iş günü ərzində Əmək və Əhalinin Sosial Müdafiəsi Nazirliyinin Mərkəzləşdirilmiş İnformasiya Sisteminin (bundan sonra MİS) Pensiya Alt Sisteminə (bundan sonra PAS) daxil olunur və gücləndirilmiş elektron imza ilə təsdiq edilir. Bu barədə bildiriş (3 nömrəli Əlavə) Müraciətdəki əks-əlaqə vasitələrindən birinə göndərilir və ya bildirilir. Şəxsin sosial sığorta üzrə məlumatları fərdi şəxsi hesabında tam əks olunduğu halda o, (güzəştli şərtlərlə pensiya hüququ qazananlar istisna olmaqla) pensiya təyinatı barədə elektron müraciət edə bilər. Şəxsin pensiya təyinatı barədə elektron müraciəti PAS-da dərhal qeydə alınır və bu barədə bildiriş müraciətdəki əks-əlaqə vasitələrindən birinə göndərilir və ya bildirilir. Şöbənin və ya İdarənin Pensiya üzrə komissiyası (bundan sonra Komissiya) 2 (iki) iş günü ərzində müraciətlə bağlı çatışmayan sənədlərin olduğunu müəyyən etdikdə bu barədə məlumatı PAS-a daxil edir, PAS tərəfindən hazırlanmış bildirişi gücləndirilmiş elektron imza ilə təsdiqləyərək, müraciətdəki əks-əlaqə vasitələrindən birinə göndərir və ya bildirir.
Pensiyanın təyin olunması üçün çatışmayan sənədlər təqdim edildikdən sonra Şöbənin və ya İdarənin Pensiya təyinatı sektorunun işçisi 1 iş günü ərzində onu PAS-a daxil edir, sənədlər tam təqdim edildikdən sonra gücləndirilmiş elektron imzası ilə təsdiqləyir və bu barədə bildiriş müraciətdəki əks-əlaqə vasitələrindən birinə göndərilir və ya bildirilir. Müraciət kağız üzərində olduqda sənədlər PAS-a daxil edildikdən sonra 9 iş günü ərzində, elektron müraciət edildikdə isə 1  iş günü ərzində komissiya üzvləri öz rəylərini PAS-a daxil edərək gücləndirilmiş elektron imzaları ilə təsdiqləyirlər. Komissiyanın bütün üzvləri tərəfindən rəylər təsdiqləndikdən sonra sadə səs çoxluğu ilə qərar (qəbul edilir. Gün ərzində Komissiya tərəfindən qəbul olunmuş qərarları özündə əks etdirən PAS tərəfindən hazırlanmış protokol Komissiyanın sədri və üzvləri tərəfindən gücləndirilmiş elektron imza ilə təsdiqlənir.
Müraciət edən şəxsin əmək pensiyası (əmək pensiyasının yenidən hesablanması və ya bir növündən başqa növünə keçirilməsi) hüququ olmadığı hallarda, Şöbə və ya İdarə pensiya təyin olunmasından imtina edilməsi barədə bildirişi 5 iş günü ərzində imtinanın səbəblərini göstərmək şərtilə müraciətdəki əks əlaqə vasitələrindən birinə göndərir və ya məlumat verir. Bu Qaydalara uyğun olaraq əmək pensiyası təyin edilməsi və yaxud təyin edilməsindən imtina edilməsi barədə məlumatlar PAS-da saxlanılır.
S.B.
www.oxu.az
"
"Nazir: Azərbaycan yeni iqtisadi modelə keçid mərhələsindədirBu gün Azərbaycanın maliyyə naziri Samir Şərifov Gürcüstanın maliyyə naziri Mamuka Baxtadzenin rəhbərlik etdiyi nümayəndə heyəti ilə görüşüb.
Nazirlikdən Oxu.Az-a verilən məlumata görə, S. Şərifov M. Baxtadzeni maliyyə naziri təyin olunması münasibətilə təbrik edərək yeni vəzifədə ilk rəsmi səfərini Azərbaycana etməsini yüksək qiymətləndirib və bunun iki ölkə arasında mövcud olan yüksəksəviyyəli siyasi və iqtisadi əlaqələrin bariz nümunəsi olduğunu vurğulayıb.
Son illərdə prezident İlham Əliyevin rəhbərliyi altında hökumət tərəfindən həyata keçirilən iqtisadi islahatlar barədə geniş məlumat verən S.Şərifov bildirib ki, hazırda Azərbaycan yeni iqtisadi modelə keçid mərhələsindədir: “Həyata keçirilmiş bir sıra fiskal, monetar və institusional islahat tədbirləri nəticəsində makroiqtisadi göstəricilərdə müsbət meyllər müşahidə olunmaqdadır”.
Bəzi statistik rəqəmləri açıqlayan nazir bildirib ki, 2017-ci ilin 11 ayının göstəricilərinə əsasən Azərbaycan və Gürcüstanın ticarət dövriyyəsi ötən ilin müvafiq dövrü ilə müqayisədə 47% artaraq 493,2 mln. ABŞ dolları olub: “Bundan başqa, cari ilin 9 ayının göstəricilərinə əsasən, Azərbaycan Gürcüstan iqtisadiyyatına qoyulan birbaşa xarici investisiyaların həcminə görə birinci sıradadır”.
Ölkəsinin vacib tərəfdaşı və əsas investoru kimi Azərbaycanda aparılan uğurlu islahatları yüksək qiymətləndirən M. Baxtadze Gürcüstanın büdcə-vergi sistemi, qiymətli kağızlar bazarı barədə məlumat verərək iki ölkənin maliyyə qurumları arasında əməkdaşlığın və təcrübə mübadiləsinin vacibliyini qeyd edib.
Görüşdə tranzit imkanları, yeni istismara verilən və Azərbaycan və Gürcüstanın ticarət və investisiya münasibətlərində mühüm yerə malik olan Bakı-Tbilisi-Qars dəmir yolu, “Cənub Qaz Dəhlizi” kimi layihələrin qlobal miqyasda əhəmiyyətindən bəhs olunub, bu tranzit və nəqliyyat xətlərinin iki ölkənin iqtisadi əməkdaşlığı üçün böyük imkanlar yaratdığı vurğulanıb.
Gürcüstanın nümayəndə heyəti Azərbaycan Maliyyə Nazirliyində hazırda tətbiq olunan müasir “bulud” texnologiyaları üzərində qurulmuş büdcə təşkilatlarının resurslarını idarə edən və dövlət müəssisələrinin maliyyə və mühasibatlıq hesabatlarını tərtib edən avtomatlaşdırılmış informasiya sistemi (FARABI) ilə tanış olublar. Bundan əlavə, qeyd olunan sistem ilə inteqrasiya olunmuş və real vaxt rejimində bütün xəzinə və bank əməliyyatlarını həyata keçirən və faktiki xərclərə nəzarəti təmin edən Xəzinədarlığın İdarəedilməsinin İnformasiya Sistemi qonaqlarda böyük maraq yaradıb.
С.Б.
www.oxu.az
"
"“Azəriqaz”dan qaz limiti ilə bağlı – AÇIQLAMATarif (qiymət) Şurasının 22 dekabr 2016-cı il tarixli qərarına uyğun olaraq 2017-ci il yanvar ayının 1-dən etibarən əhali qrupu üzrə istehlak olunan təbii qazın illik həcminin 1 700 kubmetr olan hissəsinin dəyəri 10 qəpiklə, 1 700 kubmetrdən artıq istifadə olunan hər kubmetr qazın dəyəri isə 20 qəpiklə hesablanır. Bu il üçün təyin olunmuş limit dekabr ayının sonunda sıfırlanacaq, 2017-ci ildə olduğu kimi, 2018-ci il yanvarın 1-dən etibarən əhali istehlakçılarının illik istehlak həcmi 1 700 kubmetr (170 AZN) 10 qəpik tarifi ilə, illik istehlak həcminin 1 700 kubmetrdən (170 AZN) artıq olan hissəsinin hər kubmetri isə 20 qəpik tarifi ilə hesablanacaq.
Oxu.Az xəbər verir ki, bu, “Azəriqaz” İstehsalat Birliyinin yaydığı məlumatda qeyd olunub.
Bildirilib ki, smart İTRON məişət qaz sayğaclarından istifadə edən əhali istehlakçıları üzrə 1 700 kubmetr limit gələn il yanvarın 1-i tarixindən başlayaraq, smartkarta aparılan ilk ödəniş əməliyyatından etibarən hesablanacaq: “Cari il ərzində abunəçilərin istehlak etdikləri təbii qazın monitorinqi aparılıb və məlum olub ki, mexaniki qaz sayğacı ilə təmin olunan abunəçilərin 20%-i ayrılmış illik limiti keçib”.
“Azəriqaz” İB istifadə olunmuş təbii qazın uçotunun aparılması və istehlakçıların məlumatlandırılması məqsədilə bildirir ki, dekabr ayının sonundan etibarən 2017-ci il üçün nəzərdə tutulmuş limit başa çatdırılacaq və növbəti il üçün limitin hesablanmasına start veriləcək.
Odur ki, hesabatların vaxtında aparılması məqsədilə, sayğacların göstəricilərinin tam oxunması və bildirişlərin paylanması üçün “Azəriqaz” İB-nin əməkdaşlarına şərait yaradılması istehlakçılardan xahiş olunur.
E.Ə.
www.oxu.az
"
"Dolların üç günə olan məzənnəsi açıqlandıAzərbaycan Mərkəzi Bankı (AMB) dekabrın 25-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
E.Ə.
www.oxu.az
"
"Belarus bitkoini qanuniləşdirdiBelarusda rəsmi olaraq rəqəmsal valyutaya icazə verilib.
Oxu.Az xəbər verir ki, ölkə prezidenti Aleksandr Lukaşenko tərəfindən imzalanan ""Rəqəmsal iqtisadiyyatın inkişafı""na əsasən, ölkədə bütün kriptovalyutaları qanuniləşdirməklə yanaşı, onlarla bütün əməliyyatlara icazə verilir.
Sənəddə 2023-cü il yanvar ayının 1-nə qədər kriptovalyutalardan əldə olunan gəlirlərdən vergi tutulmayacağı qeyd olunub.
E.Ə.
www.oxu.az
"
"“Bank VTB” (Azərbaycan)-ın səhmdarlarının növbədənkənar ümumi yığıncağı keçiriləcək07 fevral 2018-ci il tarixində bank “VTB” (Azərbaycan) səhmdarlarının növbədənkənar ümumi yığıncağı keçiriləcək. Toplantı saat 11:00-da bankın Xətai prospekti, 38 ünvanında yerləşən baş ofisində keçiriləcək.
İclasın gündəliyi aşağıdakı məsələlərdən ibarətdir:
• Bank Səhmdarlarının Növbədənkənar Ümumi Yığıncağının katibinin seçilməsi;
• Müşahidə Şurasının tərkibi.
www.oxu.az
"
"“DəmirBank” plastik kartları indi daha sərfəlidirDaim öz müştərilərini düşünən “DəmirBank” plastik kart tariflərini aşağı saldı. Belə ki, “DəmirBank” plastik kartları ilə Bankın ATM-lərindən nağdlaşdırma komissiyası 1%-dən 0.5%-ə endirilib. Müştərilər istənilən vaxt kartdan vəsaiti nağd şəklində çıxara, eyni zamanda, Azərbaycanda və dünyanın 200-dək ölkəsində ticarət və xidmət müəssisələrində heç bir komissiya tutulmadan nağdsız ödənişlərini həyata keçirə bilər. 
“DəmirBank” kartlarını online ödənişlər zamanı da komissiyasız istifadə etmək mümkündür. Bu zaman dələduzluq hallarının qarşısını almaq məqsədilə bütün “DəmirBank” plastik kartları avtomatik olaraq 3D Secure xidmətinə qoşulub. 
Qeyd edək ki, “DəmirBank”ın plastik kartlarının üstünlük və xidmətlərindən yararlanmaq istəyən müştərilər tək şəxsiyyət vəsiqəsi ilə Bankın istənilən filialına müraciət edərək plastik kart sifariş edə bilərlər. Online sifariş üçün bir neçə kanaldan istifadə edə bilərsiniz:
• http://demirbank.az/ saytı
• Bankın rəsmi “Facebook” və “Instagram” səhifələri
• 149 Müştəri xidmətləri
• info@demirbank.az ünvanı
• “DəmirBank”ın yeni “Whatsapp” hesabına da yazaraq sual və sifarişlərinizi verə bilərsiniz: +99450 2252 149
28 illik tarixə malik “DəmirBank”ın səhmdarları sırasına Avropa Yenidənqurma və İnkişaf Bankı və Hollandiya İnkişaf Maliyyə Şirkəti (FMO) kimi beynəlxalq maliyyə təşkilatları daxildir. 
www.oxu.az
"
"“Azər Türk Bank” yüksək mükafatlara layiq görüldü“Bankçılıq Mükafatları 2017” tədbiri zamanı Azərbaycan Banklar Assosiasiyası (ABA) quruma üzv təşkilatları və tərəfdaşlarını mükafatlandırıb. Dövlət bankı “Azər Türk Bank” da mükafat alanlar sırasındadır.
Oxu.Az-ın xəbərinə görə, dekabrın 21-də ABA-ya üzv təşkilatların və tərəfdaşların müxtəlif nominasiyalar üzrə mükafatlandırılması məqsədilə keçirilən tədbirdə kommersiya banklarının yuxarı menecmenti, beynəlxalq maliyyə institutlarının ölkəmizdəki nümayəndəlikləri, ABA-nın nəzdində fəaliyyət göstərən Ekspert qruplarının rəhbərləri, tərəfdaş KİV-lər və digər dəvətlilər iştirak edib.
Mükafatlandırma mərasimi zamanı Azərbaycan Banklar Assosiasiyası prezidenti Zakir Nuriyev qeyd edib ki, 2017-ci ildə banklar tərəfindən çoxsaylı korporativ sosial məsuliyyət layihələri, eləcə də, təhsil və maliyyə savadlılığının dəstəklənməsi tədbirləri reallaşdırılıb. Bu işlərin reallaşdırılmasının ABA üzvlərinin aktiv dəstəyi, yaxından iştirakı və etimadı sayəsində mümkün olduğunu söyləyən Zakir Nuriyev bütün üzv-təşkilatlara və ABA-nın fəaliyyətinə dəstək verən hər kəsə təşəkkürünü bildirib.
ABA qeyd edilən istiqamətlər üzrə həyata keçirilən layihələri qiymətləndirərək müxtəlif nominasiyalar üzrə ölkənin ən fəal banklarını seçib.
Belə ki, “Azər Türk Bank” il ərzində çoxsaylı layihələrin birbaşa təşkilatçısı və tərəfdaşı olması səbəbilə “Korporativ sosial məsuliyyət” və “Ən fəal maliyyə savadlılığı dəstəkçisi” nominasiyaları üzrə ilin ən fəal bankı olaraq mükafatlandırılıb.
Sosial məsuliyyət fəaliyyəti çərçivəsində bir çox layihələrin gerçəkləşməsində iştirak edən “Azər Türk Bank”ın səhmlərinin 75 faizi dövlətə məxsusdur. Daim yenilikçi və innovativ olan “Azər Türk Bank”ın bu cür layihələrə dəstək verməkdə niyyəti Korporativ Sosial Məsuliyyət anlayışını ölkədə bütün müəssisələr üçün bir çağırışa çevirmək, həmçinin gənclərin bilik və bacarıqlarını təkmilləşdirməkdə, bu istiqamətdə praktiki bacarıqlara yiyələnməsində onlara dəstək verməkdir.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 22-nə Azərbaycan banklarında dollar və avronun alış-satış qiymətlərini təqdim edir: 











E.Ə.
www.oxu.az
"
"Türkiyədə ev alan azərbaycanlıların sayı artıbAzərbaycan vətəndaşları bu ilin noyabr ayında Türkiyədə 62 ev satın alıblar ki, bu da əvvəlki ayla müqayisədə 32% çoxdur. Ümumiyyətlə, Azərbaycan vətəndaşları bu ilin yanvar-noyabr ayları ərzində Türkiyədə 851 ev alıblar. Bu da illik müqayisədə 54% artım deməkdir.
Oxu.Az Report-a istinadən xəbər verir ki, cari ilin ilk 11 ayı ərzində ev alan xarici vətəndaşların siyahısında Azərbaycan İraq (3 387 ev), Səudiyyə Ərəbistanı (3 074 ev), Küveyt (1 540 ev), Rusiya (1 202), Əfqanıstandan (976 ev) sonra 6-cı yeri tutub.
S.B.
www.oxu.az
"
"Azərbaycan biznes qurmaq üçün ən rahat ölkələrin – REYTİNQİNDƏAzərbaycan ""Forbes"" jurnalı tərəfindən tərtib olunan ""Biznes üçün ən yaxşı ölkələr - 2018"" adlı reytinqdə 70-ci yeri tutub.
Oxu.Az APA-ya istinadən xəbər verir ki, 2017-ci il üçün tərtib olunmuş reytinqdə Azərbaycan 64-cü olub.
Reytinq 153 ölkəni əhatə edir. Siyahı ""Freedom House"", ""Heritage Foundation"", ""Property Rights Alliance"", ""United Nations"", ""Transparency International"", ""World Bank Group"" və ""World Economic Forum"" kimi təşkilatların məlumatları əsasında tərtib olunub.
Tərtibat zamanı 15 meyar nəzərə alınıb ki, bunların arasında innovasiyalar, özəl mülkiyyət, infrastruktur, vergi sistemi və başqalarını qeyd etmək olar.
Qonşularımızın reytinqdəki yerlərinə gəlincə, Gürcüstan 52, Türkiyə 56, Rusiya 58, Ermənistan 88-ci yerdə qərarlaşıb.
Reytinqin lideri Böyük Britaniyadır. Bu ölkəni Yeni Zelandiya, Niderland, İsveç, Kanada, Honkonq, Danimarka,  İrlandiya, Sinqapur, İsveçrə kimi ölkələr izləyir. Reytinqin autsayderi Çaddır.
S.B.
www.oxu.az
"
"Bitkoin 16 faizdən çox dəyərini itirdi - YENİLƏNİB  Kriptovalyuta bazarında dalğalanma davam edir. Bitkoin 13,680.0 dollara qədər ucuzlaşıb. Kriptovalyutanın bazar dəyəri 238 milyard dollara düşüb. 
Bitkoinin dəyərindəki ucuzlaşma 16,72 % yüksəlib.

***
09:42
Bitkoinin dəyəri 14,005.0 dollara düşüb.  
Oxu.Az xəbər verir ki, kriptovalyutanın bazar dəyəri 246.41 milyard dollara enib. Kriptovalyuta gündəlik olaraq 14,53%, həftəlik olaraq 15,33 % dəyərdən düşüb.  
Ethereumun məzənnəsi isə 667.48 dollar olub. 
Qeyd edək ki, ethereumun bazar kapitalizasiyası 71, 30 milyard dollara qədər azalıb. Bu kriptovalyuta gündəlik 15, 06 % ucuzlaşıb. 
L.Ə.
www.oxu.az
"
"""Fitch"" Azərbaycanın bank sektoru ilə bağlı xəbərdarlıq etdi 2018-ci ildə Azərbaycanda iqtisadi artım sürətlənəcək.
Oxu.Az APA-ya istinadən xəbər verir ki, bu barədə ""Fitch"" beynəlxalq reytinq agentliyinin yaydığı ""Fitch - 2018 Proqnoz: MDB ölkələri və Gürcüstan bankları"" adlı hesabatında deyilir.
Buna baxmayaraq, ""Fitch"" qeyd edir ki, bank sektorunun aktivlərinin keyfiyyətinə olan təzyiqlərin davam etməsi fonunda sektor üzrə proqnoz neqativ olaraq qalır: ""2017-ci ildə Azərbaycan hökuməti ""Azərbaycan Beynəlxalq Bankı"" ASC-nin balansından toksik aktivlərin çıxarılması ilə bağlı mühüm qərar verib. Lakin digər borcverənlər də restrukturizasiya olunmuş və xarici valyutada olan böyük portfelləri ilə bağlı tədbir görməlidirlər"".
L.Ə.
www.oxu.az
"
"2018-ci ildə manatın məzənnəsi necə formalaşacaq? - ŞƏRHNoyabr ayında milli valyutanın 1 ABŞ dollarına nisbətdə orta məzənnəsi 1,70 manata (ilin əvvəlindən 1,72 manata) bərabər olub.
Oxu.Az xəbər verir ki, hazırda hər kəsi maraqlandıran sual 2018-ci ildə manatın məzənnəsinin necə formalaşacağıdır. 
Qeyd edək ki, bu ilin yanvar və fevral ayının birinci yarısında bahalaşan ABŞ dolları fevral ayının ikinci yarısından etibarən nisbətən ucuzlamağa başlayıb. 2016-cı ilin sonuna ABŞ dollarının manata qarşı məzənnəsi 1.7707 AZN səviyyəsində olmuşdusa, 01.02.17 tarixində özünün dövr üzrə maksimum həddinə - 1.9200 AZN-ə qalxıb, 27.09.17 tarixində isə minimum həddinə - 1.7002 AZN-ə enib. 2017-ci ilin 9 ayının sonuna manata nəzərən ABŞ dolları ilin əvvəlindən 4% ucuzlaşıb. Doqquz ay ərzində 1 ABŞ dollarının manata qarşı orta günlük rəsmi məzənnəsi isə 1.7279 manat təşkil edib. 
Dövr ərzində ikitərəfli məzənnələrin dinamikası çoxtərəfli məzənnənin dinamikasına da təsir göstərib. Belə ki, manatın qeyri-neft sektoru üzrə ümumi ticarət çəkili real effektiv məzənnəsi 0.5% bahalaşıb.
2017-ci ildə keçirilən valyuta hərraclarının nəticələri də göstərdi ki, Mərkəzi Bank milli valyutanın daha da möhkəmlənməsində deyil, mövcud məzənnəsinin qorunub-saxlanmasında maraqlıdır. Bəzi hərraclarda satışa çıxarılan dolların yarıdan çoxunun satılmamamasına baxmayaraq,  Mərkəzi Bankın rəsmi məzənnəni, demək olar, dəyişməməsi də məhz bu istəkdən xəbər verir. 
2018-ci ildə manatın məzənnəsi necə formalaşacaq? 
İqtisadçı-ekspert Qubad İbadoğlu bildirir ki, Azərbaycan manatının məzənnəsində sabitlik birbaşa neft gəlirlərindən asılıdır. Bu il ərzində dünya bazarında 1 barel Brend markalı xam neftin orta qiymətinin ötən illə müqayisədə 10 dollardan çox bahalaşması manatın ABŞ dollarına nəzərən kusunun tənzimlənməsində Mərkəzi Banka əhəmiyyətli dəstək oldu: ""Əgər növbəti illərdə dünya bazarında neftin qiyməti kəskin ucuzlaşarsa (yeri gəlmişkən, bu istiqamətdə proqnozlar getdikcə artır), onda azalan valyuta gəlirləinin birbaşa və dolayı təsirlərindən qaynaqlanan faktorların, eləcə də, dövlətin və şirkətlərin xarici kreditorlar qarşısında öhdəliklərinin gələn ildən daha da çoxalmasının təsiri ilə milli valyutanın sabitliyi pozulacaq və onun məzənnəsi orta müddətli dövrdə 2 manatı da ötəcək. Sadəcə olaraq, bu, zamana və neftin dünya bazar qiymətlərinə bağlı olan məsələdir. Əgər əksinə, dünya bazarında neft indiki səviyyədə və ya ondan baha olarsa, onda 2018-ci ildə manatın dollara nisbətən orta illik məzənnəsi 1,75 həddində qərarlaşa bilər"".
L.Ə.
www.oxu.az
"
"Neft və qızıl ucuzlaşdı Dünya birjalarında neftin qiyməti müxtəlif istiqamətdə dəyişir.
Oxu.Az xəbər verir ki, WTI neftinin qiyməti 1 barelə görə 0,07 dollar və ya 0,12% azalaraq 58,29 dollar təşkil edib.
Brent markalı neftin 1 barelinin dəyəri isə 0,03 dollar və ya 0,05% artaraq 64,93 dollar olub.
COMEX-də sonuncu hərraclarda qızılın unsiyasının qiyməti 1,20 dollar azalaraq 1 269,40 dollar təşkil edib.
L.Ə.
www.oxu.az
"
"Manatın bu günə olan məzənnəsi - RƏSMİ Azərbaycan Mərkəzi Bankı dekabrın 22-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi  2.0144  manat olub.



L.Ə.
www.oxu.az
"
"Azərbaycan nefti bahalaşdıCIF bazisi üzrə İtaliyanın Augusta limanı şərtləri ilə Azərbaycanın yüngül neftinin qiyməti dekabrın 20-də 66,54 dollar/barel təşkil edib ki, bu da çərşənbə axşamına olan göstəricidən 0,78 dollar/barel çoxdur.
Oxu.Az-ın məlumatına görə, bu barədə Trend-ə ölkənin neft-qaz bazarındakı mənbə bildirib.
FOB bazisi üzrə Türkiyənin Ceyhan limanında Azərbaycanın yüngül neftinin qiyməti dekabrın 20-də 65,81 dollar/barel təşkil edib ki, bu da əvvəlki qiymətdən 0,8 dollar/barel çoxdur.
Novorossiysk limanından yüklənən URALS neftinin qiyməti dekabrın 20-də 62,75 dollar/barel təşkil edib ki, Trend-ə görə, bu da əvvəlki qiymətdən 0,97 dollar/barel çoxdur.
Şimal dənizindən hasil edilən ""Brent Dated"" etalon növlü neftin qiyməti isə dekabrın 20-də 64,42 dollar/barel təşkil edib. Bu, əvvəlki qiymətdən 1,01 dollar/barel çoxdur.
A.M.
www.oxu.az
"
"Dolların sabaha olan məzənnəsiAzərbaycan Mərkəzi Bankı (AMB) dekabrın 22-nə olan USD/AZN rəsmi məzənnəsini açıqlayıb.
AMB-dən Oxu.Az-a verilən məlumata görə, USD/AZN rəsmi məzənnəsi 1,7001 səviyyəsində müəyyən olunub.
Qeyd edək ki, bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib. Hərracda manatın ortaçəkili məzənnəsi 1,7001 səviyyəsində formalaşıb.
E.Ə.
www.oxu.az
"
"VTB (Azərbaycan) “Nağd kredit” məhsulunu təklif edir Yeni il ərəfəsində bank VTB (Azərbaycan) daha çox tələb olunan “Nağd kredit” məhsulunu təklif edir. Məhsul 6 aydan 36 ayadək 10 000 manatadək kreditin milli valyutada verilməsini nəzərdə tutur. Kreditin faiz dərəcəsi- illik 28%. 
Krediti əldə etmək üçün müştərilər bankın onlara rahat olan filialına müraciət edə bilər. Bundan başqa, xidmət keyfiyyətini yüksəltmək məqsədi ilə bank +99455 2140986 nömrəli WhatsApp vasitəsi ilə kredit almaq üçün onlayn sifariş funksiyasını tətbiq edib. 
Müştərilərinin rahatlığı üçün VTB (Azərbaycan) kredit üzrə müraciəti banka gəlmədən www.vtb.az korporativ saytı, VTB Online internet bankinq vasitəsi ilə də etməyə imkan verir.
www.oxu.az
"
"Dünyaca məşhur siqaret istehsalçısı Azərbaycandakı nümayəndəliyini bağlayır“B.A.T.(UK and Export) Ltd.” şirkətinin Azərbaycandakı nümayəndəliyi ləğv olunduğunu rəsmən elan edib.
Oxu.Az bu barədə Vergilər Nazirliyinə istinadən xəbər verir.
Kreditorlar iki ay ərzində tələblərini Bakı şəhəri, Yasamal rayonu, Tbilisi propekti,49c ünvanına bildirə bilərlər.
Qeyd edək ki, B.Britaniya şirkəti olan “B.A.T.(UK and Export) Ltd.” siqaret istehsalı ilə məşğuldur. Şirkət 1929-cu ildə Londonda yaradılıb, ""British American Tobacco PLC""-nin törəməsi kimi fəaliyyət göstərir.
E.Ə.
www.oxu.az
"
"Azərbaycanda daha bir quruma elektrik enerjisinin satışı səlahiyyəti verilə bilərAlternativ və Bərpa olunan Enerji Mənbələri üzrə Dövlət Agentliyinə (AREA) elektrik enerjisinin satışı səlahiyyəti verilə bilər.
Oxu.Az “Report”-a istinadən xəbər verir ki, bunu AREA-nın publik hüququ şəxs olmasından sonra maliyyələşməsi məsələlərinə aydınlıq gətirən qurumun sədrinin müavini Nurəli Yusifbəyli deyib.
N.Yusifbəyli deyib ki, tariflərin müəyyən edilməsi ilə bağlı xarici ölkələrin təcrübəsindən qaynaqlanmaq mümkündür: “Hazırda elektrik enerjisini Tarif Şurasının tənzimlədiyi topdansatış qiymətlə - 5,5-5,7 qəpiyə “Azərenerji” ASC-yə satırıq”.
Agentlik rəsmisi su elektrik stansiyalarının həm “Azərenerji”nin, həm də AREA-nın nəzarətində olmasına da aydınlıq gətirib: “Hər şeyin bir zamanı var. Yəqin ki, bu gün enerji axınlarının tənzimlənməsi və enerji təhlükəsizliyi baxımından belə tələb olunur. Ola bilsin sabah-birisi gün islahatlar nəticəsində başqa bir qərar verilsin”.
E.Ə.
www.oxu.az
"
"""Bitcoin"" 50% ucuzlaşacaq – PROQNOZ""Bitcoin"" hazırkı qiymətinin yarısını itirə bilər.
Oxu.Az Report-a istinadən xəbər verir ki, bu proqnozla ""Pantera Capital"" hedc fondunun sahibi və baş direktoru Den Morhed (Dan Morehead) CNBC telekanalına müsahibəsində çıxış edib.
""Bitcoin""ə 72 dollardan investisiya yatıran Morhed bildirib ki, blokçeyn layihələrində böyük siçrayış və çöküşlər hələ irəlidədir: ""Gələn həftə bitkoin 50% ucuzlaşaraq ötən ayın səviyyəsinə enə bilər.
Amma, bir ildən sonra onun qiyməti bugünkündən daha çox ola bilər"".
A.M.
www.oxu.az
"
"Bugünkü valyuta hərracının nəticəsi açıqlandıBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7001 səviyyəsində müəyyən edib.
E.Ə.
www.oxu.az
"
"Azərbaycanda investisiya bankı yaradılacaqAzərbaycanda ilk investisiya bankı 2019-cu ilədək yaradıla bilər.
Oxu.Az APA-ya istinadən xəbər verir ki, bunu “AzFinance” investisiya şirkətinin direktoru Abid Məmmədov “Azərbaycan kapital bazarları: Gələcəyə baxış” adlı tədbirdə çıxışı zamanı deyib.
“Biz kapital bazarları və onun iştirakçıları ilə işlədikcə görürük ki, investisiya bankının xidmətlərinə daha çox ehtiyac və tələbat var. Ölkə başçısı tərəfindən təsdiqlənən Strateji Yol Xəritəsində də fond bazarlarına xüsusi diqqət ayrılıb. Hesab edirəm ki, ilk investisiya bankının yaradılması fond bazarlarının inkişafına öz töhfəsini verə bilər. Avtomatik olaraq, investisiya xidmətlərinə olan tələbat kəskin artacaq. ”, - deyə o bildirib. 
Onun sözlərinə görə, hazırda müştərilər ənənəvi bank xidmətlərindən uzaqlaşmaqdadırlar: “2014-cü ilədək, yəni böhrana qədər insanlar iki növ investisiya alətini nəzərdən keçirirdi: bank depozitlərinə və ya daşınmaz əmlaka yatırım. İndi isə insanların çoxu investisiya şirkətlərinə üz tutur və onların təqdim etdiyi maliyyə alətləri ilə maraqlanır. Göründüyü kimi, insanlar standart investisiyalardan uzaqlaşır. Daşınmaz əmlak bazarında yaşanan bum xeyli sabitləşib. Üstəlik, bankların təqdim etdiyi standart depozitlər insanlar üçün o qədər də maraqlı deyil. Bildiyiniz kimi, əvvəllər banklar dollarda olan depozitlərə görə 12%-dək ödəniş edirdisə, hazırda faiz dərəcələri sərfəli deyil. Bu səbəbdən insanlar bizim təqdim etdiyimiz maliyyə alətlərinə üz tutur və risksiz alətlərə yatırım edir. Hətta borclanma ilə bağlı çətinliklə üzləşən bir çox şirkətlər də bu alətlərə üz tutur. Durum onu göstərir ki, bu tendensiya davamlı olacaq və maliyyə bazarları inkişaf edəcək”.
Şirkət rəhbəri qeyd edib ki, maliyyə bazarlarının inkişafı ölkənin də inkişafına səbəb olacaq.
S.B.
www.oxu.az
"
"Əmlak Məsələləri Dövlət Komitəsinin idarəsi ləğv olunduƏmlak Məsələləri Dövlət Komitəsinin İstehsal və Xidmət Müəssisələrinin İdarəetmə Mərkəzinin tabeliyindəki, hüquqi ünvanı Bakı şəhəri olan Ticarət Nazirliyinin Bakı şəhəri Kurort Ticarət İdarəsi ləğv olunduğunu elan edib.
Oxu.Az Vergilər Nazirliyinə istinadən xəbər verir ki, kreditorlar iki ay ərzində tələblərini Bakı şəhəri Nərimanov rayonu, Z.Xəlil küçəsi, 11a ünvanına bildirə bilərlər.
L.Ə.
www.oxu.az
"
"Azərbaycanda sahibkarlıq fəaliyyəti 4 subyektə bölünəcəkAzərbaycanda sahibkarlıq subyektlərinin meyarlarına görə bölgüsü aparılacaq.
Oxu.Az Fins.az-a istinadən xəbər verir ki,bununla bağlı “Sahibkarlıq fəaliyyəti haqqında” qanuna yeni 4-1 (Sahibkarlıq subyektlərinin meyarlara görə bölgüsü) maddəsi əlavə edilir.
Yeni maddəyə görə, sahibkarlıq subyektləri mikro, kiçik, orta və iri sahibkarlıq subyektlərinə bölünür.
Mikro, kiçik, orta və iri sahibkarlıq subyektlərinin bölgüsü meyarları müvafiq icra hakimiyyəti orqanı tərəfindən təsdiq edilir.
Sahibkarlığın tənzimlənməsi tədbirləri çərçivəsində mikro, kiçik və orta sahibkarlıq subyektlərinə yönəldilən dövlət dəstəyi və güzəştlər bu maddədə nəzərdə tutulmuş meyarlar əsasında aparılır.
Layihə Milli Məclisin dekabrın 29-da keçiriləcək iclasında müzakirəyə çıxarılacaq.
L.Ə.
www.oxu.az
"
"“ASAN Viza” sistemi vasitəsilə çoxdəfəlik elektron vizalar veriləcək“ASAN Viza” sistemi vasitəsilə çoxdəfəlik elektron vizaların verilməsi təklif edilir.
Oxu.Az Report-a istinadən xəbər verir ki, bununla bağlı Azərbaycan prezidenti İlham Əliyevin təqdimatı ilə Milli Məclisə Miqrasiya Məcəlləsinə dəyişiklik layihəsi daxil olub.
Məcəllənin qüvvədə olan 38-ci (Elektron vizalar) maddəsinin 1-ci bəndinə əsasən, Azərbaycana gələn əcnəbilər və vətəndaşlığı olmayan şəxslər “ASAN Viza” sistemi vasitəsilə elektron viza ala bilərlər. Elektron qaydada verilən birdəfəlik vizada ölkədə qalma müddəti 30 günədək müəyyən edilir. Bəndə edilən yeni əlavəyə əsasən, çoxdəfəlik vizada müddət 90 gün müəyyən edilir.
Layihədə bildirilib ki, Miqrasiya Məcəlləsinin 38-ci maddəsi ölkəyə gələn əcnəbilərə və vətəndaşlığı olmayan şəxslərə “ASAN Viza” sistemi vasitəsilə elektron viza alma imkanı verir. Məcəllənin hazırkı tələbinə görə elektron qaydada viza birdəfəlik verilir və ölkədə qalma müddəti 30 günədək müəyyən edilir. Mövcud məcəlləyə görə, viza əsasında Azərbaycana gələn əcnəbilərin və vətəndaşlığı olmayan şəxslərin ölkədə müvəqqəti olma müddəti vizada göstərilən qalma müddətindən, viza tələb olunmayan qaydada Azərbaycana gələn əcnəbilərin və vətəndaşlığı olmayan şəxslərin isə ölkədə müvəqqəti olma müddəti, Azərbaycanın tərəfdar çıxdığı beynəlxalq müqavilələrdə nəzərdə tutulmuş hallar istisna olmaqla, 90 gündən artıq ola bilməz. Hazırkı layihə ilə “ASAN Viza” sistemi vasitəsilə çoxdəfəlik elektron vizaların verilməsi təklif olunur.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 21-nə Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az 
"
"Bəzi telefon qovşaqları ləğv edildi “Bakı Telefon Rabitəsi” MMC-nin tabeliyində fəaliyyət göstərən Bakı Kabel Qovşağı da ləğv olunub. Müəssisənin bütün hüquq və vəzifələri onun hüquqi varisi olan “Bakı Telefon Rabitəsi” MMC-yə keçib. Eyni zamanda “Bakı Telefon Rabitəsi” MMC-nin tabeliyində olan bir neçə telefon qovşağı ləğv edilib. 
Oxu.Az “Vergilər” qəzetinə istinadən xəbər verir ki,  Yasamal, Xətai, Sabunçu, Xəzər, Qaradağ, Nizami Telefon Qovşaqları bütün hüquq və vəzifələrinin hüquqi varisi olan “Bakı Telefon Rabitəsi” MMC-yə keçməsi şərti ilə ləğv olunduğunu elan edirlər.
L.Ə.
www.oxu.az 
"
"Bitkoin yenidən dəyər qazanır Bitkoinin dəyəri 16,850.0 dollar olub. 
Oxu.Az xəbər verir ki, kriptovalyutanın bazar dəyəri 285 milyard dollara enib. Gündəlik olaraq bitkoin 2% bahalaşıb. Həftəlik olaraq kriptovalyuta 3,31 % dəyər qazanıb. 
Ethereumun məzənnəsi isə 835.74 dollar olub. 
Qeyd edək ki, ethereumun bazar kapitalizasiyası da yüksəlib. Nəticədə bu kriptovalyuta  84 milyard dollar olub. 



L.Ə.
www.oxu.az 
"
"Manatın bu günə olan məzənnəsi - RƏSMİAzərbaycan Mərkəzi Bankı dekabrın 21-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2.0176 manat olub.



L.Ə.
www.oxu.az
"
"Neft ucuzlaşdı Dünya birjalarında neft ucuzlaşıb.
Oxu.Az xəbər verir ki, WTI neftinin qiyməti 1 barelə görə 0,08 dollar və ya 0,14% azalaraq 58,01 dollar təşkil edib.
Brent markalı neftin 1 barelinin dəyəri isə 0,17 dollar və ya 0,26% azalaraq 64,39 dollar olub.
L.Ə.
www.oxu.az
"
"Rusiyalı nazir Bakıya gəlirRusiyanın iqtisadi inkişaf naziri Maksim Oreşkin Bakıya gəlir.
Oxu.Az-ın Trend-ə istinadən məlumatına görə, səfər dekabrın 25-də baş tutacaq.
Səfər çərçivəsində Oreşkinin azərbaycanlı həmkarı Şahin Mustafayevlə görüşü, həmçinin Azərbaycan-Rusiya işgüzar şurasının geniştərkibli iclasında iştirakı, Azərbaycanda Rusiya ixrac mərkəzinin açılışına qatılması planlaşdırılır.
S.B.
www.oxu.az
 
"
"SOCAR bu il neft hasilatını 2% azaldıbBu ilin yanvar-noyabr aylarında SOCAR 6 mln. 802,3 min ton neft hasil edib ki, bu da 2016-cı ilin analoji dövrünün göstəricisindən 1,91% azdır.
Oxu.Az APA-ya istinadən xəbər verir ki, bu ilin noyabr ayında dövlət şirkəti tərəfindən 604 min ton neft hasil olunub ki, bu da ötən ilin müvafiq ayı ilə müqayisədə 2,26% azalma deməkdir. Cari ilin oktyabr ayı ilə müqayisədə isə ötən ay neft hasilatı 2,42% azalıb.
2017-ci ilin yanvar-noyabr aylarında Azərbaycanda neft hasilatının ümumi həcmi 35 mln. 326 min ton təşkil edib ki, bu da ötən ilin eyni dövrü ilə müqayisədə 6,34% azalmadan xəbər verir.
Yalnız ötən ay Azərbaycan üzrə hasilat 3 mln. 174,3 min ton təşkil edib ki, bu da ötən ilin eyni dövrü ilə müqayisədə 5,87% çoxdur. Oktyabr ayı ilə müqayisədə isə noyabrda neft hasilatı 4,7% azalıb.
2016-cı ildə SOCAR üzrə neft hasilatı 7 mln. 521 min ton olub.
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 21.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Pul köçürün - pul qazanın!""Expressbank""da təcili pul köçürmə sistemləri vasitəsilə pul göndərdikdə və ya pul aldıqda,
həm də pul qazanmaq mümkündür! Çünki ""Expressbank"" müştəriləri həm pul göndərərkən,
həm də pul alarkən Pul Kart hədiyyə kartını qazanırlar. Pul Kart müştərilərə ödənişsiz
şəkildə təqdim olunur və hər təcili pul köçürməsi zamanı məbləğdən asılı olaraq müştərinin
kartına pul şəklində bonuslar hesablanır. Müştərilər bu vəsaiti nəinki ATM-lər vasitəsilə
nağdlaşdırır, hətta öz vəsaitlərini də Pul Karta yerləşdirə bilirlər. SMS məlumatlandırma
xidməti isə tam pulsuzdur.
""Expressbank""ın filiallarında Zolotaya Korona, Contact, Lider, İBA-EXPRESS, Xəzri, UPT və
Monex təcili pul köçürmələri sistemləri ilə ölkə daxili və beynəlxalq köçürmələr həyata
keçirilir. Göndərilən pul dünya miqyaslı təhlükəsizlik sistemləri tərəfindən mühafizə olunur
və pul vəsaitinin ən qısa zamanda göndərilən adama çatacağına zəmanət verilir.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt
şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan
şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-
dən artıq ExpressPay ödəniş terminalı vardır.
Bank xidmətləri barədə daha ətraflı məlumatı 132 Məlumat Mərkəzinə zəng
edərək, www.expressbank.az və ya Bankın rəsmi ""Facebook"" səhifəsinə (www.facebook.com/Expressbank )daxil olaraq əldə edə bilərsiniz.
www.oxu.az
"
"Biznes lisenziyalarının verilməsi sadələşdiriləcək""Lisenziyalar və icazələr"" portalının (www.lisenziyalar.gov.az) işə düşməsi ilə əlaqədar olaraq bir sıra mövcud qanunlara dəyişikliklər ediləcək. 
Oxu.Az Report-a istinadən xəbər verir ki, bunu ""Lisenziyalar və icazələr"" portalının təqdimat mərasimində sahibkarların suallarını cavablandıran iqtisadiyyat nazirinin müavini Sahib Məmmədov deyib.
S.Məmmədovun sözlərinə görə, artıq müvafiq təkliflər Nazirlər Kabinetinə göndərilib və tezliklə qəbul edilməsi gözlənilir: ""Gələn ilin mart ayına qədər dövlət qurumlarının portala inteqrasiyası prosesi başa çatmalıdır. Paralel olaraq ""ASAN Xidmət"" mərkəzlərində əməkdaşlarımız da çalışacaq. Əgər kiməsə xarici iqtisadi əməliyyatlar üçün lisenziya kağız formada lazım olacaqsa, həmin mərkəzlərdə çalışan əməkdaşlarımız həmin şəxsləri kağız formatda olan icazələrlə təmin edəcək"".
L.Ə.
www.oxu.az
"
"Rusiyadan Azərbaycana pul köçürmələri açıqlandı Bu ilin yanvar-sentyabr aylarında Rusiyadan Azərbaycana fiziki şəxslərin pul köçürmələrinin ümumi həcmi 650 mln. ABŞ dolları təşkil edib.
Oxu.Az ""Report""-a istinadən xəbər verir ki, Rusiya Bankı (Mərkəzi Bank) açıqladığı statistik məlumata istinadən xəbər verir ki, bu, ötən ilin analoji dövrü ilə müqayisədə 113 mln. dollar və ya 21% çoxdur.
Cari ilin III rübündə Rusiyadan Azərbaycana fiziki şəxslərin pul köçürmələri 247 mln. dollar təşkil edib. Bu, illik müqayisədə 36 mln. dollar və ya 17% çoxdur. 
Qeyd edək ki, yanvar-sentyabr aylarında Azərbaycandan Rusiyaya 95 mln. dollar vəsait köçürülüb. Bu isə illik müqayisədə 23 mln. dollar və ya 19,5% azdır. Beləliklə, Rusiyadan Azərbaycana fiziki şəxslər tərəfindən göndərilən vəsaitin saldosu 555 mln. dollar təşkil edib və illik müqayisədə 136 mln. dollar və ya 32,4% çoxdur.
Rusiyadan MDB ölkələrinə fiziki şəxslərin pul köçürmələrində III rübdə Azərbaycan 5-ci yerdə qərarlaşıb. İlk sırada 1 198 mln. dollarla Özbəkistan, daha sonra 741 mln. dollarla Tacikistan və 626 mln. dollarla Qırğızıstan gəlir. Müsbət saldoya görə də bu 3 ölkə liderdir. Azərbaycan isə III rübdə 220 mln. dollarlıq müsbət saldo ilə 4-cü yerdə qərarlaşıb.
Maraqlıdır ki, Türkmənistan və Qazaxıstan MDB məkanında Rusiyaya xalis vəsait göndərən ölkələrdəndir. 2017-ci ilin yanvar-sentyabr aylarında Qazaxıstandan Rusiyaya xalis pul köçürməsi 489 mln. dollar, Türkmənistandan isə 43 mln. dollar olub.
L.Ə.
www.oxu.az 
"
"Gürcüstana gətirilən avtomobillər üçün yeni qayda tətbiq ediləcəkGürcüstan parlamenti ölkəyə daxil olan xarici dövlət nömrə nişanlı avtomobillərlə bağlı yeni qanun qəbul edib. Qanuna əsasən, 15 gündən artıq Gürcüstan ərazisində qalan xarici nömrəli avtomobilin sürücüsü ölkəyə daxil olan zaman nəqliyyat vasitəsini sığortalamalıdır. Qanun layihəsi prezident tərəfindən təsdiqlənərsə, 2018-ci il 1 mart tarixindən qüvvəyə minəcək.
Oxu.Az xəbər verir ki, bu barədə Report ""Sputnik Georgia"" agentliyinə istinadən xəbər verib.
Layihəyə əsasən, Gürcüstana daxil olan xarici nömrəli avtomaşınların sığorta qiyməti nəqliyyat vasitəsinin növündən və sığorta müddətindən asılı olacaq. Sürücülər sığortanı nəzarət-keçid məntəqəsində əldə edə biləcəklər. Avtonəqliyyat vasitəsini 15, 30, 90 günlük, həmçinin 1 illik sığortalamaq mümkün olacaq. Sığorta yol-nəqliyyat hadisəsi zamanı zərərçəkmişə dəymiş həm fiziki, həm də maddi zərəri əhatə edəcək.
Sürücülər sığorta olunmayan motosiklet, avtomobil, kənd təsərrüfatı texnikasına görə 100 lari (39,2 dollardan çox), avtobus və yük avtomobilləri üzrə 200 lari (78,4 dollar) cərimələnəcəklər.
L.Ə.
www.oxu.az
"
"Nazir: İlin sonuna bütün pensiyalar ödəniləcək""Azərbaycanda dekabr ayı üzrə pensiyaların ödənişi qrafikə uyğun olaraq aparılır"".
Oxu.Az APA-ya istinadən xəbər verir ki, bunu jurnalistlərə açıqlamasında əmək və əhalinin sosial müdafiəsi naziri Səlim Müslümov deyib.
O bildirib ki, pensiyaların verilməsi prosesi davam edir: ""Artıq qaçqın rayonların və böyük şəhərlərin sakinlərinin pensiyaları ödənilib. Müavinətlərə gəlincə, dünən sonuncu ödəmələrin aparılması üçün vəsait açıldı, bu proses yekunlaşır"".
S.Müslümov qeyd edib ki, ilin sonuna qədər bütün pensiya və müavinətlərin ödənişi həyata keçiriləcək.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 20-nə Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az
"
"Bu kriptovalyuta bitkoinin yerini ala bilər Kriptovalyuta bazarında sürətlə dəyər qazanan IOTA ilə bağlı mühüm qərar verilib. 
Oxu.Az xəbər verir ki, Almaniyanın ən böyük markası “Bosch” IOTA ilə ortaq olacağını rəsmən açıqlayıb. 
Ortaqlıq nəticəsində yaradılacaq IOTA Fondunun tərkibində ""Accenture Labs"", ""Deutsche Telekom"", ""Fujitsu"", ""Orange"", ""Samsung Artik"" və TINE kimi 30-a yaxın texnologiya nəhəngi var. 
Qeyd edək ki, şirkət ciddi miqdarda IOTA satın alacaq. Bazar dəyərinə görə, dünyanın ən bahalı 7 kriptovalyutasından biri  olan IOTA-nın dəyəri hazırda 5 dollar təşkil edir. Kriptovalyuta bir gündə 20.48% bahalaşıb.  
L.Ə.
www.oxu.az
"
"Daha bir ölkə bitkoinlə bağlı iş adamlarına xəbərdarlıq etdi  Danimarka Mərkəzi Bankı investorlara kriptovalyutalara sərmayə yatırmamaq barədə xəbərdarlıq edib. 
Oxu.Az xəbər verir ki, Danimarka Milli Bankının rəhbəri Lars Rohde bildirib ki,  “ölümcül bitkoindən uzaq durmaq lazımdır”: “Bitkoinə investisiya yatırmaq istəyənlər risklərə qarşı hazır olmalıdırlar. İtkilərlə üzləşəcəkləri halda maliyyə tənzimləyicilərini günahlandırmamalıdırlar”. 
Rohdenin açıqlaması ilin əvvəlindən indiyədək 800 faiz dəyər qazanan bitkoinin “köpük” olduğuna dair narahatlıqları artırıb.
Məlum olub ki, Danimarka bitkoinə pul yatıran investorlarına itkilərlə üzləşəcəkləri halda dəstək olmayacaq.  
L.Ə.
www.oxu.az
"
"Azərbaycanlılar üçün şans - ""Powerball"" cekpot 269 milyon dollar oldu""Powerball"" cekpotunun məbləği 269 milyona çatıb. ABŞ-da keçirilən bu lotoreyada cekpot dünyada görülməmiş kosmik miqdara qədər artıb. 

Amma bu möhtəşəm cekpot lotoreyada yeganə hədiyyə deyil. Ötən tirajda 1 milyon dollar qazanan Nyu-York sakini ikinci dəfə bu uduşa sahib çıxıb.
Şənbə tirajında uduş kombinasiyasını  9, 35, 37, 50, 63 rəqəmləri təşkil edib. Powerbolun xüsusi nömrəsi isə 11 olub.
Xatırldaq ki, TheLotter.com lotoreya servisi Azərbaycan vətəndaşları üçün də əlçatandır. Bu lotereyada iştirak etmək üçün ABŞ-a gedə bilməyənlər üçün artıq onlayn iştirak üçün şərait yaradılıb.
Ukrayna vətəndaşı ABŞ-da lotereyada 1 milyon dollar qazandı!
""TheLotter""in son tirajlarına ən böyük uduş Ukrayna vətəndaşına məxsusdur.
5 rəqəm 23 yaşlı Natalyaya ABŞ-da keçirilən ""Mega Millions""da 1 milyon dollar qazandırıb.
26 sentyabrda keçirilən tirajda 1, 10, 57, 66, 75 kombinasiyasını düzgün tapan Natalya ikinci dərəcəli fantastik uduşa sahib olub.  
Hazırda ""Mega Milllions"" lotereyasında cekpotun miqdarı 247 milyon dollar təşkil edir.
Növbəti tirajda buradan daxil olaraq iştirak etmək mümkündür.

Natalya artıq öz milyon dollarını əldə edib və təəsüratlarını bölüşüb.

Qeyri- vətəndaş uduşu necə alır?
""The Lotter""də lotoreyanı qazanan şəxs uduşu 100 faiz alır. Qazandığınız təqdirdə TheLotter.com özü həmin məbləği nəticələr elan olunduqdan bir neçə saat sonra sizin hesabınıza köçürür.
Bəzi hallarda, xüsusilə də cekpot qazanıldığı təqdirdə TheLotter.com həmin şəxsin lotoreyanın keçirildiyi ölkəyə səyahətini təşkil edə bilər.
TheLotter.com –  Dünyada ilk lotoreya xidmətidir ki, onlayn şəkiltə biletləri çatdırır və heç bir komissiya tutmur.
www.oxu.az
"
"Azərbaycan nefti ucuzlaşdıAzərbaycan nefti ucuzlaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 0,36 dollar və ya 0,54% azalaraq 65,76 dollar təşkil edib.
L.Ə.
www.oxu.az
"
"Manatın bu günə olan məzənnəsi - RƏSMİ Azərbaycan Mərkəzi Bankı dekabrın 20-si tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0132 manat olub.



L.Ə.
www.oxu.az
"
"Kriptovalyuta bazarında böhran: Bitkoin ucuzlaşdı - CƏDVƏL + VİDEOBitkoinin dəyəri 16,703.0 dollara qədər ucuzlaşıb.  
Oxu.Az xəbər verir ki, kriptovalyutanın bazar dəyəri 286.97 milyard dollara qədər dəyərdən düşüb. Gündəlik olaraq bitkoin 12.20 % ucuzlaşıb, həftəlik olaraq kriptovalyuta 0,34 % dəyər qazanıb. 
Ethereumun məzənnəsi də dəyər itkisinə uğrayıb. Bu kriptovalyuta 774.60  olub. 
Qeyd edək ki, ethereumun bazar kapitalizasiyası da düşüb. Nəticədə 77 milyard dollar olub.
Kriptovalyutalar arasında ""Bitcoin Cash"" dəyər qazanıb. Bu kriptovalyuta gndəlik 48,47 % bahalaşıb.




L.Ə.
www.oxu.az
"
"Neft və qızıl bahalaşdı Dünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,16 dollar və ya 0,28% artaraq 57,72 dollar təşkil edib.
Brent markalı neftin 1 barelinin dəyəri isə 0,08 dollar və ya 0,13% artaraq 63,88 dollar olub.
COMEX-də sonuncu hərraclarda qızılın unsiyasının qiyməti 2,70 dollar artaraq 1 266,90 dollara olub. 
L.Ə.
www.oxu.az
"
"Azərbaycanın aqroparklardan qazancı nə olacaq?Azərbaycanda aqroparkların hamısı tam istifadəyə verildikdən sonra yüz milyonlarla manat dəyərində məhsullar istehsal olunacaq.
Oxu.Az-ın xəbərinə görə, bunu Trend-ə açıqlamasında İqtisadiyyat Nazirliyinin Aparat rəhbəri Samir Vəliyev deyib.
S.Vəliyev bildirib ki, Azərbaycanda aqroparkların yaradılması aqrar sahədə sahibkarlığın inkişafını daha geniş şəkildə təşviq edərək ərzaq təhlükəsizliyinin təmin olunmasında, rəqabətqabiliyyətli kənd təsərrüfatı məhsullarının istehsalı, ixrac potensialının və coğrafiyasının genişlənməsində, məşğulluğun artırılmasında xüsusi əhəmiyyət kəsb edir: 
“Aqroparkların yaradılması, həmçinin milli brendlərin yaradılmasında, kiçik və orta fermerlərin innovativ qabiliyyətinin artırılmasında, kənd təsərrüfatı sahəsində əlaqələndirilmiş vahid sistemin, eləcə də istehsalçı, emalçı və istehlakçı arasında inteqrasiya münasibətlərinin formalaşmasında, aqrar sahədə ixtisaslı kadrların hazırlanmasında önəmlidir”.
O əlavə edib ki, aqroparkların yaradılmasından kiçik və orta fermerlər bir çox faydalar əldə edəcəklər: 
“Belə ki, onlara məsləhət, texniki, logistika və aqroservis xidmətləri göstəriləcək, toxum, şitil, ting, dərman və gübrə ilə təmin olunacaq və innovativ texnologiyaların tətbiqi həyata keçiriləcək”.
Aparat rəhbəri deyib ki, aqroparkda müasir texnologiyaların tətbiqi ilə istehsal, emal, logistika (saxlama, çeşidləmə, qablaşdırma, markalama, daşınma, daxili və xarici bazarlarda satış) üzrə fəaliyyətlərin vahid ərazidə cəmləşməsi rəqabətqabiliyyətli kənd təsərrüfatı və ərzaq məhsullarının istehsalına şərait yaradacaq. Bütün bunlar isə regionların ixtisaslaşmasına öz müsbət töhfəsini verəcək:
“Bundan əlavə, aqroparklann yaradılması bağçılıq, quşçuluq və heyvandarlığın xammala olan tələbatının yerli istehsal hesabına ödənilməsi ilə yanaşı, ərzaq məhsullarının idxalının maksimum endirilməsinə və kənd təsərrüfatı məhsullarının ixrac imkanlarının genişlənməsinə imkan yaradacaq”.
Aqroparkların ölkənin ixrac potensialını artırmasına toxunan S.Vəliyev qeyd edib ki, aqroparklar kiçik fərdi istehsalçı səviyyəsindən geniş miqyaslı aqrar sənaye istehsalına keçidin və xarici bazarlara stabil və etibarlı çıxışın təmin edilməsinə şərait yaradacaq, innovativ texnologiyaların, həmçinin vahid standartların tətbiqi və son məhsulda davamlı keyfiyyətin əldə edilməsini şərtləndirəcək: 
“Aqroparkların hamısı tam istifadəyə verildikdən sonra yüz milyonlarla manat dəyərində məhsullar istehsal olunacaq. Bu məhsullar isə həm idxal əvəzləyici, həm də ixrac yönümlü olmaqla ümumi daxili məhsulun artımına müsbət təsir göstərəcək”.
O bildirib ki, aqroparkların yaradılması sahibkarlıq subyektləri tərəfindən həyata keçirilir. Hər bir fiziki və ya hüquqi şəxs aqropark yarada bilər.
Nazirliyin Aparat rəhbəri vurğulayıb ki, hazırda 28 rayon üzrə 42 aqroparkın yaradılması təşviq olunur: 
“Artıq Xaçmaz, Şəmkir və Cəlilabad rayonlarındakı aqroparklarda 1-ci mərhələ üzrə işlər başa çatdırılıb. Hazırda 16 aqroparkın yaradılması üzrə tikinti-quraşdırma işləri aparılır, 23-də isə hazırlıq və təşviqat işləri davam etdirilir. Aqroparkların yaradılması coğrafiyası respublikanın bütün iqtisadi rayonlarını əhatə edir”.
S.Vəliyev deyib ki, 13 aqroparkın yaradılmasına İqtisadiyyat Nazirliyinin Sahibkarlığa Kömək Milli Fondu tərəfindən 98,6 milyon manat güzəştli kredit ayrılıb.
S.B.
www.oxu.az
"
"“Moody’s”: “Bank of Baku” zərərlə işləməyə davam edəcək“Moody’s Investors Service” beynəlxalq reytinq agentliyi Azərbaycan bankının kreditləşməsinin baza qiymətləndirilməsi və uzunmüddətli depozit reytinqini endirib.
Oxu.Az APA-ya istinadən xəbər verir ki, “Moody’s” “Bank of Baku”nun yerli və xarici valyutada uzunmüddətli depozit reytinqini “Caa1” səviyyəsindən “Caa3” səviyyəsinədək salıb.
 
“Bank of Baku”nun kreditləşməsinin baza qiymətləndirilməsi “caa1” səviyyəsindən “caa3” səviyyəsinədək endirilib. Bankın reytinqi üzrə proqnoz neqativ olaraq qalıb.
“Moody’s” qeyd edir ki, cari ilin yanvar-noyabr ayları ərzində “Bank of Baku”nun xalis zərəri 35,2 mln. manata çatıb ki, bu da məcmu kapitalın kəskin azalaraq dekabrın 1-nə 24,8 mln. manata çatmasına səbəb olub. Başqa sözlə, bankın məcmu kapitalı minimal normativ tələbdən (50 mln. manat) azdır.
Bankın I dərəcəli kapitalı və kapitalın adekvatlıq əmsalı 3,8% (minimal tələb 5%) və 7,3%-dək (10%) azalıb.
“Moody’s” xatırladır ki, cari ilin iyun ayında bankın səhmdarları 91 mln. manat səviyyəsində əlavə kapitallaşma ilə bağlı qərar qəbul ediblər, lakin kapitallaşma hələ də baş tutmayıb.
Agentlik hesab edir ki, hələ bir neçə rüb “Bank of Baku” zərərlə işləməyə davam edəcək.
Səhmdarlar əlavə kapital qoyuluşunu həyata keçirərsə, “Moody’s” bankın reytinqlərini yüksəldə, reytinq üzrə proqnozu isə stabilləşdirə bilər.
S.B.
www.oxu.az
"
"Açıq məkanda reklam yayımına görə ödənilən haqqın məbləği məlum olubAzərbaycan Prezidenti İlham Əliyevin 2017-ci il 19 dekabr tarixli Fərmanı ilə ""Açıq məkanda reklam yerləşdirilməsinə icazə verilməsi üçün dövlət rüsumunun məbləği"" təsdiq edilib.
Oxu.Az xəbər verir ki, açıq məkanda reklam yerləşdirilməsinə icazə verilməsinə görə bir kvadratmetr üçün (icazənin müddəti və reklam daşıyıcısının növü nəzərə alınmaqla) dövlət rüsumunun məbləğləri aşağıdakı kimi təsdiq edilib:




Sıra nömrəsi


Reklam daşıyıcısının növü


İcazənin müddəti


Dövlət rüsumunun məbləği (manatla)




1.1.


Fərdi layihələr əsasında hazırlanmış reklam qurğuları (hava şarları, dirijabllar, aerostatlar və s.)


1 il


100,0




1.2.


Elektron (rəqəmsal) daşıyıcılar (monitor, ekran, tablo və s.)


1 il


50,0




1.3.


Təsvirin dinamik dəyişdiyi daşıyıcılar:

 
 



1.3.1.


Roller


1 il


40,0




1.3.2.


prizmatron və s.


1 il


17,0




1.4.


Hərəkətsiz daşıyıcılar:

 
 



1.4.1.


Transparant


1 il


20,0




1.4.2.


ayrıca dayaqlı lövhə və qutu (o cümlədən ictimai nəqliyyat dayanacaqlarına inteqrasiya olunmuşlar), tumba, ödəniş terminalları və avtomatlaşdırılmış satış köşkləri (vending)


1 il


17,0




1.4.3.


bilbord, meqabord


1 il


15,0




1.4.4.


kronşteyn panel, divar panosu (brandmauer), binaların damında hərflər və loqotiplər şəklində yerləşdirilən reklam qurğuları, digər fasad reklamları, çətir, tent, bayraq, afişa stendi və ticarət, ictimai iaşə, məişət və digər növ xidmət obyektlərinin üzərində yerləşdirilən və ya həmin obyektlərə məxsus (aid) digər reklam daşıyıcıları (1.4.1–1.4.3-cü yarımbəndlərdə nəzərdə tutulmuş reklam daşıyıcıları istisna olmaqla)


1 il


10,0




2. Reklam daşıyıcısının quraşdırıldığı zonadan asılı olaraq, bu Fərmanın 1-ci hissəsində nəzərdə tutulmuş dövlət rüsumunun məbləğlərinə aşağıdakı əmsallar tətbiq edilir:
2.1. Bakı şəhəri üzrə - 1;
2.2. Gəncə, Sumqayıt və Xırdalan şəhərləri üzrə - 0.8;
2.3. Abşeron rayonunun qəsəbə və kəndləri (Xırdalan şəhəri istisna olmaqla), Mingəçevir, Şirvan, Lənkəran, Yevlax, Şəki, Qəbələ, Quba, Naftalan şəhərləri və Xaçmaz rayonunun Nabran qəsəbəsi üzrə - 0,7;
2.4. digər şəhər (rayon), qəsəbə və kənd üzrə - 0,5.
3. Müəyyən edilsin ki:
3.1. həcmli fəza konstruksiyaları və mürəkkəb formalı qurğular üçün reklam sahəsi kimi reklamın konturu ilə əhatə olunmuş sahə qəbul edilir;
3.2. birbaşa aid olduğu xidmət, ticarət və ya digər obyektlərin giriş hissəsində, divarında yerləşdirilən və həmin obyektlərin adını, mənsubiyyətini, fəaliyyət növünü, ünvanını və iş rejimini istehlakçıya çatdıran ölçüsü 2 kvadratmetrdən artıq olan lövhəyə (yazıya) görə dövlət rüsumu onun ümumi ölçüsünə uyğun ödənilir;
3.3. icazənin müddəti bir ildən az olduqda, dövlət rüsumunun məbləği on ikiyə bölünərək icazə istənilən ayların sayına vurulur və alınan nəticəyə 2-ci hissədə nəzərdə tutulmuş müvafiq əmsal tətbiq olunur;
3.4. icazə müddətinin uzadılması, həmçinin istehsalı (satışı) lisenziyalaşdırılan və ya sertifikatlaşdırılan yeni əmtəələrin reklamının yerləşdirilməsi hallarında mövcud icazənin yenidən rəsmiləşdirilməsi üçün dövlət rüsumu ödənilir.
S.B.
www.oxu.az
"
"Endirim kampaniyalarının sirri: Kimlər qazanır?Artıq 1 aydır mağazalarda endirim kampaniyalarına start verilib. Fevral ayının sonuna qədər davam edəcək bu proses yüksək satış rəqəmlərinə nail olmaq istəyən mağazalar üçün olduqca əhəmiyyətlidir. Doğrusu, elə istehlakçılar üçün də. Çünki adi  günlərdə baxıb keçdikləri məhsulları mağazaların “biçdiyi” ilkin dəyərdən ucuz əldə etmək imkanı qazanıblar. Baxmayaraq, endirimlərin yalan olduğunu irəli sürənlər var, lakin bir fakt var, Azərbaycanda ildən-ilə endirim faizləri böyüyür və endirim kampaniyasından əvvəl qiymətlər elə fantastik həddə çatdırılır ki, sonradan endirimlə ilkin qiymətinə vitirinə qoyulduqda müştəri sevinir. Bu, prosesin görünən tərəfidir. Real vəziyyət necədir? Bu marketinq oyunundan hansı tərəf qazanır  - istehlakçılar, yoxsa mağazalar? 
Rəylərə görə, qısamüddətli qiymət azalmaları ilə bağlı kampaniyalar mağazaların gəlirlərinə uzunmüddətli təsir göstərmir. Çünki araşdırmalara görə, mağazaların xüsusi günlərdə reallaşdırdıqları kampaniyaların təsiri müvəqqətidir. Bunun da səbəbi onların bütün güclərini bir istiqamətə - məsələn, geyimə yönəltməsindədir. İstehlakçı bir ay ərzində nə qədər geyim ala bilər axı?  

İqtisadçı-ekspert Natiq Cəfərli deyir ki, mağazaların endirim kampaniyalarına hansısa şəkildə müdaxilə etmək və ya qiymət mexanizmi yaratmaq doğru deyil: “Mağazaların alıcılara daha ucuz və keyfiyyətli xidmət göstərmələri üçün ciddi rəqabət mühiti formalaşdırılmalıdır. Azərbaycan bazarında mövcud olan brend mağazaların böyük əksəriyyəti şəbəkə kimi fəlaiyyət göstərmirlər. Françayzinq müqaviləsi ilə işləyirlər. Yəni adını və mal təminatını yerli şirkətə satırlar. Əvəzində müəyyən vəsait alır və dükanda aparılan maketinq siyasətinə cavabdeh olmur. Bu səbəbdən də brend mağazaların endirim siyasəti bu brendlərin dünyadakı endirim kampaniyaları ilə paralel deyil”. 
Ekspert qeyd edir ki, mağazaların endirim kampaniyaları real olsa da, köhnədənqalma yanaşma da mövcuddur: “Endirim kampaniyasında əvvəl qiymətlər qaldırılır. Sonrada 50-70 faiz endirim tətbiq olunur. Nəticədə məhsul neçəyə satılırdısa, endirimlə həmin qiymətə alıcıya təqdim edilir”. 
Bununla belə, N.Cəfərlinin fikrincə, prosesdən dükanlarla bərabər, insanlar da qazanır: “Sadəcə, Azərbaycan vətəndaşları dünyaya paralel davranış qaydaları öyrənməlidir. Bütün dünyada alış-veriş üçün iki böyük endirim mövsümünü gözləyirlər. Ara zamanlarda mağazalar ya turistlərdən qazanır, ya da az sayda müştərilərdən. Azərbaycanda isə il boyu endirim müşahidə edilir. Bu da çox vaxt gözləntilərə cavab vermir. Gələcəkdə Azərbaycan da endirimlərlə bağlı oturuşmuş sistemə keçəcək. Vətəndaşlar öz ehtiyaclarını ödəmək üçün iki böyük kampaniyanı gözləməyi öyrənəcəklər”. 
N.Cəfərli hazırkı endirimlərin real olmadığını deyir: “İlboyu qiymətlər şişirdilir. Müqayisə üçün bildirim ki, Avropada, ABŞ-da 100 dollar və ya 100 avro dəyərində məhsulu endirim dövründə 15 dollara, yaxud müvafiq olaraq 15 avroya almaq mümkündür. Gələcəkdə bizdə də belə sistemə keçidə ehtiyac yaranacaq”.  
O ki qaldı endirimlərin daha çox bir seqment - geyim üzrə olmasına, N.Cəfərli hesab edir ki, ərzağa tələbat daim yüksəkdir: “Əlamətdar günlərdə ərzağın qiymətində endirimlər əvəzinə, artımlar baş verir. Bu, çox pis ənənədir. Səbəb ərzaq təminatında rəqabətin zəif olmasıdır”. 

Marketoloq Rafiq Hunaltayın fikrincə, endirimlərdən istehlakçılar daha çox mənfəət əldə edir: “Mağazalar müştəri cəlb etmək üçün endirim faizlərini ilbəil artırırlar. Bu, səhv siyasətdir. Belə ki, endirim faizləri artdıqca, müştərilərdə  prosesin real olmasına dair şübhə yaranır”.
R.Hunaltay bildirir ki, endirim faizləri artdıqca, mağazaların gəlirləri azalır: “70-80 faiz endirim edən mağazalar dövriyyədən qazanırlar”. 
Endirim kampaniyalarında qazancların qısamüddətli olduğunu vurğulayan  R.Hunaltay “prosesdən mağazalar yüksək gəlir əldə etsələr də, sonradan boşluqla üzləşirlər” deyə bildirir. Çünki endirim dövründə ehtiyaclarını qarşılayan müştərilər sonrakı iki ay ərzində mazağaya üz  tutmurlar. 
 

Marketoloq Anar Bayramov deyir ki,  pərakəndə satış sahəsində qiymət endirimi ən populyar promosyon növüdür: “Tipik alıcı qeyri-rasionaldır. Həmişə qiyməti qaldırıb endirim edənləri kim qınayırsa, onları başa düşə bilmirəm. Çünki alıcı bunu istəyir. Alıcıya 200 manata nəyisə satmaq daha çətindir, nəinki 400 manata göstərib, 100 manat endirim edib satmaq. Bununla müştəri özünə emosional təskinlik verir. Dünyanın ən məşhur pərakəndəçilərindən olan ""JCPenney"" şirkətinin timsalında bir nümunəyə baxaq.
2012-ci ilin əvvəlində şirkətin yeni CEO-su R.Johnson yeni qiymət strategiyasına keçir. Baxır ki, 2011-ci ildə şirkət 590 endirim aksiyası həyata keçirib. Bir müştəri orta hesabla 4 endirim aksiyasından yararlanıb. Johnson bunu elə qiymətləndirir ki, müştəri endirim aksiyalarının 99%-ni “ignore” edir (əhəmiyyət vermir). O, qiymət strategiyasına dəyişiklik etmək istiqamətində radikal addım atır. Bu addım ona görə radikal adlandırılır ki, şirkətin 2011-ci ildəki satışının 75%-ni endirim aksiyalarındakı satışlar təşkil etmişdi. Buna rəğmən, Johnson qərara alır ki, orijinal qiymətlər ortalama 40% azaldılsa, bu, daha maraqlı olar, nəinki orijinal qiymətləri  saxlayıb, ortalama 50% endirim aksiyaları reallaşdırmaq. O, il ərzində 590 yox, 12 endirim aksiyası təşkil edir. Bir ildən sonra nəticə belə olur: Satışda 5 milyard dollar, mənfəətdə 1 milyard dollar azalma. Beləliklə, Johnsonun getməsi ilə nəticələnən bu strategiya pərakəndə sektorda son illərin ən çox müzakirə olunan, ən böyük uğursuzluqlarından (failure case) biri kimi yadda qalır”.
Leyla Əliyeva 
www.oxu.az 
"
"Sabaha olan valyuta məzənnələri açıqlandıAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 20.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub.
L.Ə.
www.oxu.az
"
"Hesablama Palatası ""Azərenerji""də qanunsuzluqlar aşkarladı“Azərenerji” ASC-nin maliyyə-təsərrüfat fəaliyyətinin auditi ilə gəlirlər və xərclər smetalarının aidiyyəti dövlət qurumları ilə razılaşdırılması, rentabelliyə mənfi təsir etməklə zərəri artıran amillərin qismən aradan qaldırılması imkanlarından istifadə olunması, aktivlərin, debitor və kreditor borcların uçotunun və hesabatlılığının təşkili, daxili audit sisteminin formalaşdırılması sahəsində bir sıra nöqsanlar aşkar olunub.
Oxu.Az xəbər verir ki, bu barədə Hesablama Palatasının adıçəkilən qurumda apardığı audit yoxlamasının açıqladığı nəticələrində deyilir.
Açıqlamaya görə, “Azərenerji”də elektrik enerjisinin satışı üzrə debitor borcların artması, müxtəlif mənbələr hesabına həyata keçirilən kapital qoyuluşlarından səmərəli istifadə olunmaması halları da müşahidə olunub.
“Eyni zamanda, səmərəlilik və likvidlik göstəricilərinin təhlili ilə kapital və aktivlər mənfəətliliyin artırılması ilə bağlı potensialın tam reallaşdırılmadığı, likvidlik göstəricilərinin təhlili ilə qısamüddətli aktivlərin qısamüddətli öhdəlikləri yerinə yetirmək vəziyyətini əks etdirən göstəricinin aşağı olduğu, borclanma və digər göstəricilərin təhlili ilə isə cəmiyyətin öhdəliklərinin xalis kapitalından çox olması səbəbindən maliyyə risklərinin yüksək olduğu, həmçinin təqdim olunan maliyyə hesabatlarının göstəricilərinə əsasən, hər səhmə düşən dividend məbləğinin azaldığı müəyyən edilib”, - deyə Palatanın açıqlamasında deyilir.
Hesablama Palatasının Kollegiyası tərəfindən yol verilmiş nöqsanların audit dövründə aradan qaldırıldığını nəzərə almaqla qalan nöqsanların qısa müddət ərzində aradan qaldırılması və həyata keçirilmiş tədbirlər barədə Palataya məlumat verilməsi məqsədilə Kollegiya qərarının surəti və təqdimat “Azərenerji”yə göndərilib.
Kollegiya qərarında “Azərenerji” ASC tərəfindən “Şirvan İES” MMC və ""Bakı İEM"" MMC tərəfindən istehsal olunan enerjinin iqtisadi göstəricilərinin aşağı olması, hər iki stansiya üzrə maddi resurslardan məhsuldar və daha səmərəli istifadə olunması istiqamətində müvafiq tədbirlərin görülməsi məqsədilə Nazirlər Kabinetinə müraciət edilməsi də əksini tapıb.
Auditin nəticələri ilə bağlı Milli Məclisə məlumat verilib.
A.H.
www.oxu.az
"
"Helikopter və təyyarələr gömrük rüsumundan azad edildi - QƏRARGələn il yanvarın 1-dən Azərbaycana idxal edilən helikopterlər, təyyarələr, kosmik aparatlar (peyklər daxil olmaqla) və paraşütlər gömrük rüsumundan tam azad edilib.
Oxu.Az xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən, bu mallar hazırda 0,50 faiz idxal gömrük rüsumuna cəlb edilir.
A.H.
www.oxu.az
"
"İdeya müəllifi: Bitkoinin gələcəyi yoxdur - VİDEO""Bir ticarət valyutası kimi bitkoinin gələcəyi yoxdur"".
Oxu.Az-ın ""APA TV""-yə istinadən məlumatına görə, bunu valyutanın ideya müəlliflərindən biri, Bitcoin.Com-un həmtəsisçisi Emil Oldenburq bəyan edib.
O, kriptovalyutanın likvidliyinə əngəl olan səbəblərdən biri kimi şəbəkə sürətinin hədsiz dərəcədə aşağı, serverlərin ötürücü qabiliyyətinin isə məhdud olmasını göstərib. E.Oldenburq məhz bu səbəbdən kriptovalyutadakı aktivlərini satdığını açıqlayıb: ""Sizə deyim ki, bitkoinə yatırılan sərmayələr bir insanın ata biləcəyi ən riskli addımdır. Bunu anladıqdan və kriptovalyutanın işləmə mexanizminə bələd olduqdan sonra insanlar ondan imtina etməyə başlayacaq"".
E.Oldenburqun rəhbərlik etdiyi şirkətin serverlərində 500 mindən çox kriptovalyuta taciri qeydiyyatdan keçib.

A.H.
www.oxu.az
"
"İqtisadiyyat nazirinin müavini BBF-nin fəaliyyəti ilə tanış oldu – FOTOİqtisadiyyat nazirinin müavini Sahib Məmmədov və nazirliyin əməkdaşları bu gün “Baku Business Factory”nin (BBF) ofisinə gedərək burada yaradılmış şəraitlə tanış olub.
Oxu.Az Report-a istinadən xəbər verir ki, BBF-nin İdarə Heyətinin üzvü Anar Əskərov nazirliyin əməkdaşlarına BBF-nin fəaliyyəti, burada həyata keçirilən layihələrə göstərilən dəstək imkanları, mentorluq, layihələrə investisiyaların cəlb edilməsi, xarici əlaqələrin inkişafı və digər məsələlərlə bağlı ətraflı məlumat verib.
Görüş zamanı Azərbaycan Respublikası prezidentinin rəhbərliyi ilə sahibkarlığın inkişafı üçün həyata keçirilən davamlı islahatlar, həmçinin bu tədbirlər çərçivəsində biznes inkubatorların yaradılması və inkişaf etdirilməsi, startap layihələrinin dəstəklənməsi və ümumilikdə sahibkar düşüncə tərzinin formalaşdırılması istiqamətində görülən işlər qeyd olunub, İqtisadiyyat Nazirliyi tərəfindən kiçik və orta sahibkarlığın inkişafı sahəsində həyata keçirilən dəstək tədbirləri barədə fikir mübadiləsi aparılıb və BBF-lə bu istiqamətdə gələcək əməkdaşlıq istiqamətləri müzakirə edilib.
Nazir müavini bildirib ki, BBF-də startaplar üçün qurulan şərait onda yüksək təəssürat yaratıb və İqtisadiyyat Nazirliyi bu cür layihələrin həyata keçirilməsini hər zaman dəstəkləyir.
Xatırladaq ki, “Baku Business Factory” 2015-ci ilin may ayında yaradılıb. BBF-nin əsas məqsədi ölkənin iqtisadi və sosial inkişafına müsbət təsir edəcək perspektivli biznes ideyası olan gənclərə layihələrinin ilkin mərhələsində dəstək göstərməklə bu layihələrin daha sürətlə reallaşmasına və dayanıqlı olmasına şərait yaratmaqdır.























E.Ə.
www.oxu.az
"
"Bayramqabağı alıcıları belə aldadırlar – VİDEOYeni il yaxınlaşdıqca mağaza rəflərində hədiyyə boğçalarının sayı artmağa başlayır. İllərdir davam edən bu ənənə uşaqların bayram sevincinə sevinc qatır.
Əvvəllər Şaxta baba sovqatı adlandırılan bu hədiyyələr sellofan torbalarda, müxtəlif heyvan maskaları, şirniyyat və meyvələrlə hazırlanırdı. Son illərdə isə hədiyyələrin miqyası daha da böyüyərək rəngli və bəzəkli karton qutularda təqdim olunmağa başlanıb.
Oxu.Az Qafqazinfo-ya istinadla xəbər verir ki, içi görünməyən sürpriz bağlamalar hərdən sözün əsl mənasında, valideynlərə “sürpriz” olur. Belə ki, qutular kənardan cəlbedici olsa da, içində az və vaxtı keçmiş məhsulların yerləşdirdiyindən gileylənirlər.
Bayramqabağı bir necə supermarketdə aparılanmüşahidələrdən o qənaətə gəlinib ki, artıq bu narahatlığa çarə tapılıb. İndi qutuların üzərinə istehsalçı şirkətin adı, qutudakı məhsulların sayı və istifadə müddəti qeyd olunub. 
Qutudakı çeşidin sayından və keyfiyyətindən asılı olaraq mağazalarda qiyməti 1.50 qəpikdən 40 manata kimi olan hədiyyə qutuları təklif olunur. 
Biz də öz növbəmizdə həmin bağlamalardan birinin içindəki məhsullarla eyni qiymətə ala biləcəyimiz məhsulları müqayisə etdik.
Seçdiyimiz hazır hədiyyə qutusunun qiyməti 4,60 qəpik oldu. Qutuda 5 məhsul yerləşdirilib:
Meyvə şirəsi;
Çubuq;
Peçenye;
Sürpriz yumurta;
“Puf”.
İndi öz hədiyyə qutumuzu hazırlayırıq. Əvvəlcə hazır bağlamadakı məhsulların qiymətini toplayırıq. Beş məhsulun ümumi dəyəri 2.63 manat tutur. Əlimizdə qalan 1.97 qəpiyə məbləğlə isə hədiyyə qutumuza əlavələr edirik:
Vafli;
Keks;
“Kat-kat tat”;
Şokolad;
Portağallı peçenye;
Bizim hazırladığımız hədiyyə qutusunun qiyməti isə 4,53 manat olur. Bundan əlavə, hədiyyə qutusunu özünüz hazırladıqda məhsul çeşidliliyindən də yararlana bilirsiniz.

E.Ə.
www.oxu.az
"
"Çox işləyirik, az qazanırıq - RƏQƏMLƏRÖlkədə əhalinin iş saatlarının miqdarı artıb. 
Oxu.Az rəsmi rəqəmlərə istinadən xəbər verir ki, 2017-ci ilin yanvar-oktyabr aylarında bir işçiyə düşən orta aylıq işlənmiş iş saatlarının miqdarı 152,7 saat təşkil edib.
2016-cı ilin müvafiq dövründə bu rəqəm 152,2 saat olub. 
Təhsildə iş saatlarının miqdarı azalıb 
Qeyd edək ki, ötən il iqtisadi fəaliyyət növlərindən kənd, meşə təsərrüfatı və balıqçılıqda iş saatlarının miqdarı 155,0 saat, mədənçıxarma sənayesi 149,1 saat, təhsil 147,5 saat,  maliyyə və sığorta fəaliyyəti 153,9 saat, tikintidə 154,6  saat təşkil edib. 
2017-ci ilin hesabat dövründə iqtisadi fəaliyyət növlərindən kənd, meşə təsərrüfatı və balıqçılıqda bir  işçiyə düşən orta aylıq işlənmiş iş saatlarının miqdarı 151,7 mədənçıxarma sənayesində 153,2 saat, təhsil 146,3 saat, maliyyə və sığorta fəaliyyətində 154,9  saat, tikintidə 154,8  saat olub.
Diqqəti çəkən istirahət, əyləncə və incəsənət sahəsində fəaliyyət göstərənlərin iş saatlarının artmasıdır. Bu sahədə bir işçi 2016-cı ildə aylıq 150,7  saat işləyirdisə, 2017-ci ildə bu rəqəm 153,0  saat olub. 
Əməkhaqqı artımı faiz nisbətində azalıb
O ki qaldı iş saatlarının miqdarının çoxalması müqabilində əməkhaqqı artımlarına, cari ilin əvvəlindən əməkhaqqı artımı baş versə də, faiz nisbətində azalma var. 
Belə ki, 2016-cı ilin yanvar-oktyabr aylarında ölkə iqtisadiyyatında muzdla çalışan işçilərin orta aylıq nominal əmək haqqı 2015-ci ilin müvafiq dövrünə nisbətən 6,9 faiz artaraq 493,8 manat təşkil edib.
2017-ci ilin yanvar-oktyabr aylarında ölkə iqtisadiyyatında muzdla çalışan işçilərin orta aylıq nominal əməkhaqqı 2016-cı ilin müvafiq dövrünə nisbətən 6,4 faiz artaraq 525,4 manat olub.  
L.Ə.
www.oxu.az
"
"""VTB Qrup"" kartdan karta beynəlxalq köçürmələr xidmətini tətbiq etdi""VTB Qrup"" istənilən Rusiya banklarının müştərilərinə MDB və Gürcüstandakı ""VTB"" banklarının kartlarına sürətli pulköçürmə imkanı verən layihə reallaşdırıb. Layihə “Multikarta” prosesinq şirkətinin dəstəyilə həyata keçirilib.
Beləliklə, bundan sonra ""Bank VTB (Azərbaycan)"" plastik kart sahibləri onlara göndərilən pulları kart vasitəsilə ala biləcək və banklara gəlməyə vaxt itirməyəcək. Əməliyyatı həyata keçirmək üçün müştərilərə bankın saytındakı xüsusi bölmədə köçürmənin məbləğini göstərmək və vəsaiti göndərənin və alanın kart rekvizitlərini əlavə etmək kifayətdir. Vəsait kart hesabının valyutasında köçürülür. Bununla da pul vəsaitini alan şəxsin konvertasiya etməyə ehtiyacı qalmır.
Əməliyyatın gün ərzində minimal məbləği 100 rubl, maksimal məbləği isə 100 000 rubl təşkil edir. Köçürmə zamanı komissiya ""VTB Qrup"" tariflərinə uyğun olaraq tutulur.
Qeyd edək ki, vəsaiti göndərənin də, alanın da kartları Visa və ya MasterCard ödəniş sistemləri əsasında buraxılmalıdır. Yeni xidmətə https://perevod.vtb24.ru linki vasitəsi ilə keçmək mümkündür.
 “Yeni xidmət maliyyə əməliyyatlarını tez və rahat şəkildə reallaşdırmağa imkan verəcək, çünki vəsaitin hesaba daxil olma sürəti cəmi bir neçə dəqiqə təşkil edir. İnternet olduqda, pul köçürmələrini istənilən vaxt və istənilən yerdən həyata keçirmək mümkündür. Bu zaman müştəri üçün vəsaiti alan şəxs barədə minimal məlumata malik olmaq kifayətdir” – deyə, ""Bank VTB (Azərbaycan)"" Əməliyyat Departamentinin direktoru v.i.e. Anar Rəhimov yeni xidməti şərh edərkən bildirib.
“Yeni xidmət Rusiya banklarının, eləcə də, MDB və Gürcüstandakı VTB banklarının müştərilərinin maliyyə rahatlığını təmin edəcək. Pul göndərən şəxsə artıq pul köçürmə sistemi axtarmağa və banka gedərək vaxt itirməyə ehtiyac qalmır, bundan başqa vəsaiti alan şəxsin də banka getməsinə ehtiyac qalmır, çünki o, pullarını kart vasitəsi ilə əldə edir” – deyə, “Multikarta” prosesinq şirkətinin baş direktoru Kiril Sviridenko bildirib.  
www.oxu.az
"
"""Forbes"" bu il milyardlar qazananların adlarını açıqladı  “Forbes” 2017-ci ildə kapitalını sürətlə artıran milyarderlərin siyahısını açıqlayıb. 
Oxu.Az xəbər verir ki, siyahının birincisi “Amazon”nun rəhbəri Ceff Bezos olub. Onun aktivlərinin dəyəri 33,8 milyard dollar artaraq 98 milyard dollara yüksəlib. 
İkinci yerdə “Evergrande Group”un rəhbəri Syuy Tsyain qərarlaşıb. Aktivlərinin dəyəri 27,4 milyard dollar artaraq 36,5 milyard dollar olub. 
Üçüncü sırdada “Louis Vuitton”nun rəhbəri Bernar Arno gəlir. Onun sərvəti bir ildə 23,6 milyard dollar artaraq 40,3 milyard dollar təşkil edib. 
Qeyd edək ki, ilk onluğa Hindistanın metallurgiya maqnatı Mukeş Ambani, Karlos Slim, Larri Elson da daxil edilib. 
L.Ə.
www.oxu.az
"
"TAP-ın tikintisinə fasilə verilir""TAP kəmərinin layihəsinin marşrutu dəyişə bilməz. Ətraf mühitə təsir baxımından mövcud marşrut ən optimal variantdır"".
Oxu.Az APA-ya istinadən xəbər verir ki,  bu barədə TAP konsorsiumunun icraçı direktoru Luka Skiepatti bildirib.
Onun sözlərinə görə, marşruta yenidən baxılarsa, bu, ""dörd ilin itirilməsi"" deməkdir.
Ötən gün ""Corriere della Sera"" qəzetinə müsahibəsində Apuliya regionunun qubernatoru Mişel Emiliano bəyan edib ki, region TAP layihəsi üçün əlverişli ola bilər, lakin onun reallaşması nəticəsində Apuliya dünyanın ən gözəl parklarından birindən və Adriatik dənizinin ən gözəl çimərliyindən məhrum oluna bilər.
Buna münasibət bildirən L.Skiepatti deyib ki, TAP-ın marşrutunun dəyişməsi həm suda, həm də quruda əlavə qazıntıların aparılmasına səbəb ola bilər ki, bu da ətraf mühitə ziyan vurar. ""Digər alternativ variantların da bu cür zərərli tərəfləri var"", - deyə o vurğulayıb.
San-Foka ərazisinə çox sayda turistlərin gəlməsinə toxunan icraçı direktor bəyan edib ki, boru kəmərinin adıçəkilən əraziyə təsiri minimal olacaq. İşlər dənizin dibində aparılır. Bundan başqa, boru kəməri sahildən 800 metr aralıda üzə çıxır ki, bunun da turistlərə təsiri ola bilməz"".
Onun sözlərinə görə, turizm mövsümünün əsas fazasında, yəni iyul ayından avqust  ayınadək işlər dayandırılacaq.
""İşlər ən son texnologiyalardan istifadə olunaraq aparılır ki, belə olan halda ətraf mühitə təsirdən danışmaq yersizdir. Qaz terminalı 12 hektar ərazidə tikiləcək, lakin zavod və inzibati binalar 3500 kvadratmetrlik ərazini əhatə edəcək. Qazın saxlanılması və emalı həyata keçirilməyəcək. Söhbət yalnız dispetçer və ölçmə xidmətlərindən gedə bilər ki, bunun da ətraf mühit üçün riski yoxdur. Ərazidəki zeytun ağacları bütün təhlükəsizlik tədbirləri nəzərə alınmaqla köçürüləcək ki, bundan hamımız qazanclı çıxacağıq"", - deyə konsorsium rəsmisi vurğulayıb.
Qeyd edək ki, TAP layihəsi Avropa Birliyinin enerji təhlükəsizliyi və enerji mənbələrinin diversifikasiyasına görə strateji məqsədlərində əsas rol oynayır. Təbii qazın Azərbaycandan Avropa bazarlarına ixracının ən qısa və birbaşa marşrutunu TAP təşkil edir. TAP layihəsi üzrə Albaniya, İtaliya və Yunanıstan arasında ""Hökumətlərarası Saziş"" 2013-cü ilin fevral ayında imzalanıb. Borunun uzunluğu 878 km təşkil edir. Onun fəaliyyətə başlama tarixi kimi 2020-ci ilin yanvar ayı göstərilir.
TAP-ın ilkin illik daşıma qabiliyyəti 10 mlrd. kubmetrdir (illik 20 mlrd. kubmetrədək artırıla bilər).
Layihə üzrə hazırkı pay bölgüsü: ""Cənub Qaz Dəhlizi"" QSC - 20%, BP - 20%, ""Snam"" - 20%, ""Fluxys"" - 19%, ""Enagás"" - 16%, ""Axpo"" - 5%.
A.H.
www.oxu.az
"
"“Mənim Azərbaycanım” müsabiqəsi davam edirKorporativ Sosial Məsuliyyət layihələrinin həyata keçirilməsinə xüsusi önəm verən OYAL məktəbli ləvazimatları rəsm həvəskarlarını sevindirən növbəti layihəsini uğurla davam etdirir. Belə ki, OYAL-ın təşəbbüsü və “Ofisait” mağazalarının təşkilati dəstəyi ilə həyata keçirilən “Mənim Azərbaycanım” rəsm müsabiqəsinin 2-ci mərhələsi başa çatıb. 
Müsabiqədə həvəslə iştirak edən məktəblilər “Mənim Azərbaycanım” mövzusunda rəsm əsərləri çəkməklə yanaşı, Azərbaycan incəsənətinin canlı tarixi hesab olunan xalq rəssamı, professor Arif Hüseynovla yaxından tanış olmaq, görkəmli sənətkarın çox illik təcrübəsindən faydalanmaq fürsəti əldə etmişlər. Uşaqlarla yanaşı valideynlər də, müsabiqənin gedişatına ciddi maraq göstərmiş, həmçinin uşaqların istedadlarının aşkarlanmasında rol oynayan təşkilatçılara dərin təşəkkürlərini bildiriblər. Rəsm çəkmək üçün tələb olunan bütün texniki ləvazimatlarla təmin olunan uşaqlar əsasən Azərbaycanın tarixi, füsunkar mənzərəsi, musiqi mədəniyyəti, memarlığı ilə bağlı rəsm əsərləri çəkmişlər. Tədbirin sonunda hər bir iştirakçıya sertifikat və OYAL-dan müxtəlif həvəsləndirici hədiyyələr təqdim olunmuşdur.
Qeyd edək ki, 6 ay ərzində çəkilən bütün əsərlər təşkilatçıda toplanacaq və 15 iyun 2018-ci il tarixində qaliblərin adı açıqlanacaq. Müsabiqənin bütün iştirakçıları OYAL tərəfindən sertifikat və müxtəlif qiymətli hədiyyələr əldə edəcək, ilk 3 yerin qalibi isə “Ofisait” mağazalar şəbəkəsindən 300, 200, 100 AZN məbləğində hədiyyə kuponu və xüsusi mükafatla təltif olunacaq.
“Mənim Azərbaycanım” rəsm müsabiqəsinin 3-cü mərhələsi 29 dekabr 2017-ci il, saat 15:00-da Bakı şəhəri, Xətai rayonu Sarayevo 11 ünvanında yerləşən “Ofisait” mağazasında keçiriləcəkdir. Müsaiqədə iştirak etmək üçün OYAL və Ofisait-in Facebook və İnstagram səhifələrindən online qeydiyyatdan keçmək zəruridir.
Uşaqlar və yeniyetmələr tərəfindən ən çox sevilən ekoloji sağlam OYAL məktəbli ləvazimatlarını Bakı, Abşeron, Sumqayıt, Lənkəran, Tovuz və Bərdədə yerləşən “Ofisait” mağazaları ilə yanaşı, şəhərimizin dəftərxana ləvazimatları satılan bir çox mağazalarından əldə etmək mümkündür. Həmçinin ölkənin ən böyük online satış portallarından biri olan www.ofisait.com vasitəsilə də Siz mənzil və ofislərinizdə internet vasitəsilə istənilən məhsulu sifariş verə bilərsiniz. “Ofisait”in gülərüz və dinamik komandası Sizin sifarişinizi operativ olaraq qeyd etdiyiniz ünvana təslim edir. Ödənişlərin nəğd və online həyata keçirilməsi mümkündür.














www.oxu.az
"
"Dəmirbank 100-ə yaxın müştəriyə güzəşt təqdim etdiDəmirBank 100-ə yaxın daimi pul köçürmə müştərilərini güzəştli kateqoriyaya daxil edib. Kateqoriyalar müştərilərin ölkədaxili Şimşək pul köçürmə sistemi ilə müəyyən dövr üzrə (ay, rüb, yarım il və ya il) köçürmə məbləğlərinin həcminə əsasən A-dan C-ə qədər yüksəlir. Hər bir kateqoriyada olan müştərilər göndərdiyi məbləğdən və əməliyyat sayından asılı olaraq pul köçürməsi tariflərində 0.3%-dək güzəşt əldə edir. Bundan əlavə güzəştli kateqoriyalara daxil edilmiş müştərilərin köçürdüyü məbləğdən asılı olmayaraq maksimal komissiya 70 AZN / USD / EUR-u keçmir. Hər hansı güzəşt kateqoriyasına aid edilmiş müştəri növbəti dövr ərzində etdiyi köçürmə həcmindən asılı olmayaraq aşağı kateqoriyaya salınmır, lakin daha yuxarı kateqoriyaya yüksəldilə bilər.
DəmirBank-ın Şimşək sistemi vasitəsilə ölkədaxili pul vəsaitini daha rahat şəkildə köçürmək və ya almaq mümkündür. Köçürmələr manat, ABŞ dolları və ya avro ilə aparıla bilər. Şimşək pul köçürməsində maksimal məbləğ 100 min AZN/USD/EUR-dur.
Ölkənin ilk kommersiya banklarından biri olan “DəmirBank” 1989-cu ildə fəaliyyətə başlayıb. Bankın səhmdarları sırasına beynəlxalq maliyyə təşkilatları olan “Avropa Yenidənqurma və İnkişaf Bankı” və “Hollandiya İnkişaf Maliyyə Şirkəti” (FMO) daxildir.
 Bankla əlaqə saxlamaq üçün:
 Məlumat Mərkəzi :  (012) 149
http://www.demirbank.az
https://www.facebook.com/demirbank.az
"
"Dolların məzənnəsi dəyişmədi Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 19-na Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"""Azər Türk Bank""dan Gəncə sakinləri üçün yeni məhsulDövlət bankı ""Azər Türk Bank"" region filiallarının inkişafı layihəsi çərçivəsində Gəncə şəhərində yerləşən filialında depozit seyflərini müştərilərin istifadəsinə verib.
Qiymətlilərin təhlükəsizliyinin təmin edilməsi məqsədilə təqdim olunan müxtəlif ölçülü seyflər bir ay və on iki ay müddətinə icarəyə verilir. Qeyd edək ki, bir illik icarə haqlarına endirim tətbiq edilir.
Bankın xidmət şəbəkəsi, məhsul və xidmətləri barədə daha ətraflı məlumatı www.azerturkbank.az saytından, Bankın sosial şəbəkələrdəki rəsmi korporativ səhifələrindən, yaxud (012) 945 nömrəli Məlumat Mərkəzindən əldə edə bilərsiniz.
www.oxu.az
"
"Bitkoinə pul yatırmaq nə dərəcədə risksizdir? - Kriptovalyuta almaq istəyənlər oxusun Kriptovalyutaların ümumi bazar dəyəri 600 milyar dolları ötüb. Bir gündə qlobal valyuta bazarlarında əməliyyatın həcmi isə təxminən 5 trilyon dollara çatıb.
Oxu.Az xəbər verir ki, bitkoin bu il 1885 faiz dəyər qazanıb. Bununla da bütün investisiya alətlərini geridə qoyub.
Vəziyyət o səviyyədədir ki, kriptovalyuta bazarında baş verə biləcək hər hansı problemin beynəlxalq böhrana yol açıb-açmayacağına dair suallar gündəmə gəlib. Düzdür, bəzi ekspertlər yaxın gələcəkdə belə bir böhranı təkzib edirlər. Onların fikrincə, bitkoinin bazar dəyəri nəzərə alınsa, bu, kriptovalyuta digər investisiya alətləri ilə müqayisədə “köpükcükdür”.
Qızılda bu rəqəm 8 trilyon dollar, qlobal istiqraz bazarı üzrə isə 63 trilyon dollardır.
Dünya birjalarının həcmi 80 trilyon, daşınmaz əmlak bazarı sektorunun həcmi 217 trilyon dollardır. Kriptovalyutaların bazar kapitalizasiyası isə hələlik 600 milyard dollardır. Bitkoinin bazar dəyəri 318 milyard dollar təşkil edir. Proqnozlara görə, kriptovalyutaların bazar kapitalizasiyası 5 trilyon dollara qədər yüksələcək. 
Vəziyyəti şərh edən iqtisadçı-ekspert Qubad İbadoğlu Oxu.Az-a açıqlamasında bildirdi ki, bitkoin spekulyativdir, amma gəlirli investisiyadır: ""Bitkoinlə əməliyyatların riski yüksəkdir. Çünki fundamental əsası yoxdur. Hazırkı qiyməti kövrəkdir. Yəni hələ bazar dəyəri tam formalaşmayıb"".
Ekspertin sözlərinə görə, bitkoinə qısamüddətli yatırım etmək olar, amma bunun riski böyükdür.
O ki qaldı bitkoinin dollar və avro kimi kağız valyutaları bazardan sıxışdırıb çıxaracağına dair proqnozlara Q.İbadoğlu ""hələ tezdir"" deyə cavab verdi: ""Bitkoinlərə daha çox fərdi investisiyalar, şəxsi pullar yatırılır. Hələ ciddi investor bu kriptovalyutaya sərmayə qoymayıb. Rusiya maraqlanır, çünki sanksiyalara görə bank hesablaşmalarında alternativ axtarırlar"".
Bitkoinə pul yatırıb, uduzmamaq üçün isə ekspert bunları dedi: ""Kiçik məbləğlərlə oynamaq olar, amma çevik olmaq lazımdır. İtirməmək üçün vaxtında qərar verilməlidir"". 



L.Ə.
www.oxu.az
"
"Bağlanan bankların əmlakı hərraca çıxarılırƏmanətlərin Sığortalanması Fondu ləğv prosesində olan bir sıra banklar balansında olan daşınan və daşınmaz əmlakını hərrac yolu ilə satışa çıxarır.
Fonddan Oxu.Az-a verilən məlumata görə, ləğv prosesində olan QSC “Standard Bank” KB-nin balansında olan 1 (bir) ədəd “Daewoo Nexia”, 6 (altı) ədəd “Mitsubishi Lancer”, 6 (altı) ədəd “Toyota Corolla”, 1 (bir) ədəd “Toyota Avalon”, 3 (üç) ədəd “Hyundai Accent” markalı avtomobillər, 1(bir) ədəd “Fiat Doblo Cargo” və 1 (bir) ədəd “Mersedes-815” yük avtomobilləri, 2 (iki) ədəd bankomat və 1 (bir) ədəd embosser satışa cıxarılır.
Ləğv prosesində olan “Atrabank” ASC-nin balansında olan 1 (bir) ədəd “Ford Focus”, 1 (bir) ədəd “Mitsubishi Pajero” markalı avtomobillər və 2 (iki) ədəd embosser hərraca çıxarılır.
Bundan başqa, ləğv prosesində olan “Kredobank” ASC-nin balansında olan qeyri-yaşayış sahəsi və ləğv prosesində olan “Texnikabank” ASC-nin balansında olan bağ evi satışa çıxarılır.
Hərrac açıq formada Azərbaycan Respublikası Xammal və Əmtəə Birjasında (Bakı şəh, İ.Hidayətzadə küç, 156(20A) 1933-cü məh. ünvanda) 16.01.2018-ci il tarixində, saat 11:00 da keçiriləcək.
Maraqlananlar əlavə məlumatı http://www.birjanews.az/store/mantlrin-sigortalanmasi-fondu linki vasitəsilə və 566-70-25, 566-79-67 telefonlarla əldə edə bilərlər.
E.Ə.
www.oxu.az
"
"Bitkoin ucuzlaşır - Kriptovalyutaların məzənnəsiBitkoinin dəyəri 18,772.0 dollar olub. 
Oxu.Az xəbər verir ki, kriptovalyutanın bazar dəyəri 318 milyard dollara düşüb. Gündəlik olaraq bitkoin 1.17% ucuzlaşıb. Həftəlik olaraq kriptovalyuta 12,64 % dəyər qazanıb. 
Ethereumun məzənnəsi isə 824.99 dollar olub. 
Qeyd edək ki, ethereumun bazar kapitalizasiyası da düşüb. Nəticədə bu kriptovalyuta 79, 66 milyard dollar olub. 
Kriptovalyutalar arasında həftəlik ən çox dəyər qazanan valyuta Cardano  olub. Cardono həftəlik 390.05% bahalaşıb. 



L.Ə.
www.oxu.az
"
"Dollar sabit qaldı, avro bahalaşdı - VİDEOAzərbaycan Mərkəzi Bankı dekabrın 19-u tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0048  manat olub.




L.Ə.
www.oxu.az
"
"Neft və qızıl yenə bahalaşdı  Dünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,13 dollar və ya 0,23% artaraq 57,29 dollar təşkil edib.
Brent markalı neftin 1 barelinin dəyəri isə 0,08 dollar və ya 0,13% artaraq 63,49 dollar olub.
Qızılın unsiyası 0,70 faiz dəyər qazanaraq 1.266,40 dollar olub. 
L.Ə.
www.oxu.az 
"
"Türkiyə Azərbaycana 157 mln. dollar yardım ayırıbTürkiyə 2010-2016-cı illərdə Azərbaycanın inkişafı üçün 157 mln. ABŞ dolları həcmində yardım ayırıb.
Oxu.Az Report-a istinadən xəbər verir ki, bu barədə Türk İşbirliyi və Koordinasiya Agentliyi (TİKA) məlumat yayıb.
Məlumata görə, qeyd edilən illər ərzində rəsmi Ankara 170 ölkəyə 21 mlrd. dollar yardım ayırıb.
Bu yardımın 62%-i Suriya, 9,54%-i Afrika ölkələrinə, 5,44%-i Mərkəzi Asiyadakı türk dövlətlərinə, 4,3%-i isə Balkan ölkələrinə ayrılıb.
Məlumata əsasən, 2016-cı ildə Türkiyədən yardım alan ölkələr arasında da Azərbaycanın adı yer alıb.
A.M.
www.oxu.az
 
"
"Mənzil bazarında 11 faiz ucuzlaşma - ŞƏRH""2017-ci il daşınmaz əmlak bazarı üçün qeyri-dinamik il kimi xarakterizə oluna bilər”
Oxu.Az xəbər verir ki, bunu daşınmaz əmlak üzrə ekspert Ramil Osmanlı Azvision.az-a deyib ki, cari ildə bazara müraciət edənlərin, alqı-satqı əməliyyatlarının sayında azalmalar müşahidə edilib.
“Bu il bütövlükdə daşınmaz əmlak bazarında qiymətlərin aşağı düşməsini müşahidə etdik. İlin sonlarına doğru – son iki ay ərzində daşınmaz əmlakın alqı- satqısında nisbi canlanma qeydə alındı, qiymətlərdə 2-3 faiz artım oldu. Amma bunu bütün ilə şamil etmək olmaz. Təbii ki, 2017-ci il daşınmaz əmlakın qeydiyyatı baxımından müəyyən irəliləyişlər və islahatlarla yadda qaldı. O cümlədən, daşınmaz əmlakın qeydiyyatı baxımından Azərbaycanın nüfuzlu beynəlxalq hesabatlarda mövqeyi ilə bir qədər yaxşılaşdı”.
R. Osmanlı bildirib ki, il ərzində qeyri- yaşayış sahələrinin qiymətinin aşağı salınması ilə yanaşı, mənzillərin boşaldığı və təklifin artdığı diqqət çəkib. Eksperin fikrincə, 2017-ci ili daşınmaz əmlakın satışı baxımından qənaətbəxş hesab etmək olar: “Ötən il qeydə alınmış göstəricilərlə müqayisədə bu il ərzində qiymətlərin 11,5 faiz azalması müşahidə olunub. Sözsüz ki, şəhərin mərkəzi hissələrində qiymətlər daha çox azalıb. Qiymət azalması daha çox köhnə tikililərdə qeydə alınıb. Bölgə üzrə isə qiymətlər 20 faizə qədər ucuzlaşıb. Hesab edin ki, ötən ilin sonunda bazara təklif olunan 100 minlik mənzil hazırda 80-85 min manat arasında satılır”.
Ekspert, həmçinin vurğulayıb ki, 1-2 otaqlı evlərə təlabat xeyli azalıb: “Bu, ipoteka kreditləri ilə əlaqədardır. İpoteka kreditləşməsində kredit götürənə ayrılan kreditin maksimal həddi 100 min manata çatdırılıb. Eyni zamanda kreditin maksimal limiti götürülüb. Bu da ucuz evlərə olan tələbi azaldıb. Tədricən bazarda kondikturanın dəyişməsi müşahidə olunur. Amma təzə tikililərin bazardakı payı artır. Belə olan təqdirdə 1-2 otaqlı mənzillərə təlabatın azalması müşahidə olunur. Alıcıların əksəriyyəti 3 otaqlı mənzillərə meyillidir”.
R.Osmanlı qeyd edib ki, yeni tikililərdə qiymət azalması nisbidir.”Bəzi ərazilərdə qiymət azalması var, amma bəzi ərazilərdə yeni tikililərdə qiymətlər sabitdir. Hətta tikintisi ötən il yarımçıq olan, lakin ilin sonuna doğru yekunlaşan binalarda qiymət artımı baş verib. Bu, yeni tikililər üçün xarakterikdir. Yeni tikililərdə qiymətlərin azalmasının qarşısını alan əsas səbəblərdən biri qiymətlərin sahibkarlar tərəfindən tənzimlənməsi ilə bağlıdır. Tikinti şirkətlərinin rəhbərlərinin kifayət qədər kənar maliyyə resursları olduğu üçün onlar bazarda qiymət azalmasına getməyə maraqlı deyillər. Amma Azərbaycanda, xüsusilə Bakı şəhərində yeni tikililərə maraq daha yüksəkdir”.
Ekspert mənzil satışında aldadılanlar barədə danışıb. Bildirib ki, bu il 7 tikinti şirkəti üzrə belə hal müşahidə olunub. Həmin şirkətlərin əksəriyyəti Bakı ərazisində fəaliyyət göstərib.
L.Ə.
www.oxu.az 
"
"""Bank VTB (Azərbaycan)"" ASC açıq tender elan edir""Bank VTB (Azərbaycan)"" ASC ödəniş kartlarının hazırlanması üçün embossinq avadanlığının alınması ilə əlaqədar açıq tender elan edir.
Tender sənədləri ilə Bankın Xətai prospekti, 38, Messenat Plaza, АZ 1008, ""Bank VTB (Azərbaycan)"" ASC ünvanında yerləşən ofisində tanış olmaq olar. Tender təklifləri üzərində sənədlərin siyahısı bərkidilmiş qeyri-şəffaf zərfdə bağlanmış və kontragentin möhürü ilə möhürlənmiş şəkildə  (əgər kontragent fərdi sahibkardırsa, imzalanmış) və 25 dekabr 2017-ci il saat 16:00-dan gec olmayaraq, bağlı və möhürlənmiş qeyri-şəffaf zərfdə (içindəkilərin möhürlənmiş və imzalanmış siyahısı əlavə olunmaqla) Bakı şəhəri, Nəsimi rayonu, Xətai pr., ev 38 Messenat Plaza, АZ 1008, ""Bank VTB (Azərbaycan)"" ASC ünvanında yerləşən Bankın baş ofisinə təqdim edilməlidir.  
""Bank VTB (Azərbaycan)"" ASC-nin  Müsabiqə (Tender) komitəsi.
Əlaqələndirici şəxs:
Elşən  Mahmudov
Telefon: 012 492-00-80 (daxili nömrə 1233)
Faks: 012 437-71-21
Mob.: 055 212 03 31
www.oxu.az
"
"Ölkədən məhsul ixrac edən şirkətlər - SİYAHI11 ayda 71 ölkədən 444.6 milyon ABŞ dolları dəyərində ixrac sifarişi daxil olub.
Oxu.Az İqtisadi İslahatların Təhlili və Kommunikasiya Mərkəzinə (İİTKM) istinadən xəbər verir ki, 2017-ci ilin 11 ayı ərzində qeyri-neft sektoru üzrə ixrac 1 milyard 387 milyon ABŞ dolları həcmində olub.
Bu ixrac əməliyyatlarında 1824 subyekt iştirak edib. 2016-cı ilin müvafiq dövrü ilə müqayisədə qeyri-neft sektoru üzrə ixrac 22 faizdən çox artıb. 2017-ci ilin 11 ayı ərzində ən çox qeyri-neft məhsullarımız Rusiya Federasiyasına ixrac edilib. Belə ki, cari ilin 11 ayı ərzində Rusiyaya 498 milyon, Türkiyəyə 264 milyon, İsveçrəyə 133 milyon, Gürcüstana 120 milyon və İtaliyaya 52 milyon ABŞ dolları dəyərində qeyri-neft sektoruna aid mal ixrac olunub. 
Pomidor liderdir 
2017-ci ilin 11 ayı ərzində ixrac olunan qeyri-neft sektoru məhsulları arasında pomidor (tomat) birinciliyini qoruyub (140.2 milyon ABŞ dolları). Bu siyahıda ikinci yeri qızıl (116.4 milyon ABŞ dolları), üçüncü yeri isə qabığı təmizlənmiş meşə fındığı (105 milyon ABŞ dolları) tutub. 
Ümumiyyətlə isə, 11 ay ərzində meyvə-tərəvəz ixracı 453 milyon, alüminium və ondan hazırlanan məmulatların ixracı 109 milyon, plastmas və onlardan hazırlanan məmulatların ixracı 88 milyon, qara metallar və onlardan hazırlanan məmulatların ixracı 74 milyon, kimya sənayesi məhsullarının ixracı 72 milyon, pambıq ixracı 45 milyon, elektrik enerjisi ixracı 41 milyon, şəkər ixracı 39 milyon, çay ixracı 9 milyon ABŞ dolları təşkil edib. 
Xurma və qızıl ixracının dəyəri artıb 
Qeyd edək ki, ötən ilin müvafiq dövrü ilə müqayisədə cari ilin 11 ayı ərzində elektrik enerjisinin ixracı 2 dəfə, pambığın ixracı 2.3 dəfə, çayın ixracı 65 faiz artıb. 
Cari ilin noyabr ayında xurmanın ixracının dəyəri 39.7 milyon ABŞ dolları, qızılın ixracının dəyəri 17.9 milyon ABŞ dolları və qabığı təmizlənmiş meşə fındığının ixracının dəyəri 16.1 milyon ABŞ dolları təşkil edib. 
İxracda əsas şirkətlər 
Ötən ayda qeyri-neft məhsullarının ixrac edildiyi ölkələrin siyahısında ilk beşlikdə Rusiya, Türkiyə, İsveçrə, Gürcüstan və İtaliya təmsil olunub. 2017-ci ilin 11 ayında qeyri-neft sektoru üzrə qeyri-dövlət ixracatçı şirkətlərin siyahısında ilk onluqda “Azərbaycan İnterneyşnl Mayninq Kompani Limited Şirkəti”nin Azərbaycanda nümayəndəliyi, “Baku Steel Company” MMC, “Azərbaycan Şəkər İstehsalat Birliyi” MMC, “Sun Food” MMC, “MKT İstehsalat Kommersiya” MMC, Talıbov Zabil Ocaqverdi oğlu, “Ram Beynəlxalq Nəqliyyat və Ticarət LTD” MMC, ""VN Food Export Import Company"" MMC, “CTS-Agro” MMC və “Food Export Şəmkir” MMC təmsil olunur. 
Qeyri-neft sektoru üzrə ixrac əməliyyatlarında iştirak edən dövlətə məxsus şirkətlərin siyahısında isə ilk onluqda ARDNŞ-nin “Marketinq və İqtisadi Əməliyyatlar İdarəsi”, “Det-al Alüminium” MMC, “Azergold” QSC, “Azərenerji” ASC, “SOCAR Methanol” MMC, “Ərzaq Məhsullarının Tədarükü və Təchizatı” ASC, ARDNŞ-in “Geofizika və Geologiya İdarəsi”, “Suraxanı Maşınqayırma Zavodu Törəmə” ASC, “Naxçıvan MR Dövlət Energetika Agentliyi” və “Azərbaycan Dəmir Yolları” QSC təmsil olunurlar. 











L.Ə.
www.oxu.az 
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 19.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Bayramqabağı bu məhsullar bahalaşacaq - PROQNOZQarşıdan Yeni il bayramı gəlir. Hər il olduğu kimi, bu il də əsas qida məhsullarının bahalaşması gözləniləndir. Artıq noyabr ayında oktyabr ayı ilə müqayisədə bəzi məhsulların - kolbasa məmulatlarının, balıq məhsullarının, süd məhsulları, pendir və yumurtanın, kərə, zeytun və marqarin yağlarının, xiyarın, bibərin, badımcanın, soğanın, kartofun, çayın qiymətlərində artım qeydə alınıb. Dekabrda da prosesin davam edəcəyi istisna edilmir. Maraqlıdır, bayramqabağı hansı məhsullar satıcıların spekulyativ qiymət artımına uğrayacaq? 
Nəzərə çatdıraq ki, artıq bayramın əsas təamı hinduşka ətinin kiloqramı 3-4 manat arasında bahalaşıb. Hinduşkanın kiloqramı hazırda 10-12 manat arasında dəyişir. 
Satıcılarla söhbət əsasında öyrəndik ki, proses yumurtanın qiyməti ilə başlayıb. Yumurta 14 qəpikdən 15 qəpiyə yüksəlib. Qənnadı məhsullarının - konfetin qiymətində artım baş verib. Xüsusilə, Rusiya istehsalı olan  qənnadı məhsulları bu aydan bazara 1 manat baha qiymətə çıxarılıb. O da məlum oldu ki, bu artım davam edəcək. 
Öyrəndik ki, düyünün, yağın, toyuq və mal, qoyun ətinin, meyvənin qiymətində artımlar gözlənilir. Satıcıların sözlərinə görə, bu səbəbdən bəzi istehlakçılar bayram tədarükünə indidən başlayıblar. Beləliklə, bayram ərəfəsi dəyərinin yüksəlməsi gözlənilən məhsullar aşağıdalılardır.
Düyü
Çərəz
Meyvə-tərəvəz
Ət və ət məhsulları 
Balıq
Süd və süd məhsulları 
Qənnadı məmulatları.
İqtisadçı-ekspert Qubad İbadoğlu Oxu.Az-a açıqlamasında bildirdi ki, istehsalçı müəssisələrin anbarlarında hazır məhsul qalığı artmaqdadır: ""Belə ki, anbar qalığı 01 yanvar 2015-ci il vəziyyətinə 355,1 milyon manat, 01 yanvar 2016-cı il vəziyyətinə 415,8 milyon manat, 01 yanvar 2017-ci il vəziyyətinə 471,2 milyon manat olduğu halda, 01 noyabr 2017-ci il vəziyyətinə 577 milyon manat təşkil edib. Göründüyü kimi, 10 ay ərzində istehsalçı müəssisələrin anbarların hazır məhsul qalığı 106 milyon manata qədər artıb. Anbarlarda hazır məhsul qalığının artımını, əsasən, 2 səbəblə izah etmək olar. Birincisi, istehsal olunan mallar keyfiyyətsiz və rəqabətə davamlı olmadığından, eləcə də, bazarın tələblərinə cavab vermədiyindən satılmaması, ikincisi isə bəzi məhsulların qiymətlərində artımın gözlənildiyini nəzərə alaraq, istehsalçıların onları satışa çıxarmamasıdır"".
Onun sözlərinə görə, hazırda Azərbaycan iqtisadiyyatında qiymətlərin artım tendensiyası davamlı xarakter daşıyır və onun səviyyəsi də getdikcə qalxır. 
L.Ə.
www.oxu.az
"
"Neft ixracı azalıb, yağ idxalı artıb Bu ilin 9 ayında əmtəə ixracı 13.4% azalıb. Azalma, əsasən, neft sektoru üzrə baş verib. Belə ki, ixracın dəyəri xam neft üzrə 20%, neft məhsulları üzrə 10.2% azalıb.
Oxu.Az Mərkəzi Banka istinadən xəbər verir ki, qeyri-neft sektoru üzrə ixrac artıb. Artım çay, meyvə-tərəvəz, pambıq lifi, elektrik enerjisi, alüminium ixracında müşahidə olunub. Belə ki, ixracın həcmi çay üzrə 62.1%, meyvə-tərəvəz üzrə 41.5%, pambıq lifi üzrə 8.5 dəfə, elektrik enerjisi üzrə 2.8 dəfə, alüminium üzrə 21.6% artıb.
Dövr ərzində ixracda əsas tərəfdaşlar İtaliya (22.2%), Türkiyə (13.1%), Çin (5.4%), Rusiya (4.8%), İsrail (4.6%), Gürcüstan (4.3%) kimi ölkələr olub. 2017-ci ilin 9 ayında əmtəə idxalı 0.4% artıb. Dövlət sektoru üzrə əmtəə idxalı isə 9.4% azalıb. İdxal olunmuş məhsulların 16.9%-i Rusiya, 14.5%-i Türkiyə, 9.9%-i ABŞ, 9.7%-i Çin, 5.1%-i Ukrayna, 4.57%-i Almaniya, və 3.7%-i İtaliya kimi ölkələrinin payına düşüb. Dövr ərzində idxal ət, süd, çay, nəqliyyat vasitələri və onların hissələri, kərə yağı və süddən hazırlanmış digər yağlar üzrə artıb, buğda, şəkər, sement, qara metal və onlardan hazırlanan məhsullar, mebel üzrə isə azalıb.
Hesabat dövründə əmtəə idxalı 0.4% artıb. Dövlət sektoru üzrə əmtəə idxalı isə 9.4% azalıb. İdxal olunan məhsulların 16.9%-i Rusiya, 14.5%-i Türkiyə, 9.9%-i ABŞ, 9.7%-i Çin, 5.1%-i Ukrayna, 4.57%-i Almaniya, və 3.7%-i İtaliya kimi ölkələrin payına düşüb. Dövr ərzində idxal ət, süd, çay, nəqliyyat vasitələri və onların hissələri, kərə yağı və süddən hazırlanmış digər yağlar üzrə artıb, buğda, şəkər, sement, qara metal və onlardan hazırlanan məhsullar, mebel üzrə isə azalıb. 
2017-ci ilin 9 ayında iqtisadi tərəfdaş ölkələrdə yaranan vəziyyət qeyri-neft ixracı ilə yanaşı, ölkəyə daxil olan pul baratlarının dinamikasına da təsir edib. İlkin rəqəmlərə əsasən, 2017-ci ilin 9 ayında ölkəyə daxil olan pul baratları 751.4 mln. ABŞ dolları olub. 
L.Ə.
www.oxu.az
"
"Nazirlik təbii şam ağaclarını satışa çıxardı – QİYMƏTBir çox ölkələrdə Yeni il zamanı evlərdə süni deyil, təbii ağaclardan yolkaların quraşdırılmasına üstünlük verilir.
Oxu.Az Trend-ə istinadən xəbər verir ki, sözsüz ki, təbii yolkanın görünüşü insanda daha xoş təəssürat yaradır. İnsanların ona üstünlük verməsinin səbəbi həm də təbii yolkaların daha ucuz başa gəlməsi olur.
Məsələn, bu yaxınlarda Rusiyada əhalinin maddi vəziyyəti nəzərə alınaraq, eyni zamanda, qanunsuz halların qarşısını almaq üçün imkanı çatmayan şəxslərə meşələrdən iynəyarpaqlı ağac kəsməyə icazə verilməsi ilə bağlı təklif irəli sürülüb.
Rusiyada Meşə Məcəlləsinə təklif edilən dəyişikliyə əsasən, hər bir insan meşəbəyliyə müraciət edərək ağacın kəsilməsi üçün icazə ala bilər. Ağacın dəyəri isə onun uzunluğundan asılı olaraq dəyişəcək. Ağacın hər metrinin insanlara 200 rubla (təxminən 5-6 manata) təklif edilməsi nəzərdə tutur.
Bazarda süni yolkanın qiymətinin daha yüksək olduğu nəzərə alınarsa, bu, Yeni ili yolka ilə qeyd etmək istəyənlər üçün ən səmərəli variant ola bilər. Qeyd edək ki, hazırda Azərbaycanda 1 metrlik süni yolkalar 60-90 manata satılır.
Ekologiya və Təbii Sərvətlər Nazirliyinin (ETSN) Meşələrin İnkişafı Departamentinin sektor müdiri Sadiq Salmanov deyib ki, Azərbaycanın qanunvericiliyi şəxslərə meşələrdən özbaşına ağac kəsməyə icazə vermir. Lakin təbii yolka quraşdırmaq istəyənlər ETSN-nin Meşə Mühafizəsi və Bərpası müəssisəsilərinə müraciət edərək oradan ting ala bilərlər: “Meşələr əhəmiyyətinə görə 3 qrupa bölünür. I qrupa əsasən suqoruyucu, torpaqqoruyucu, səhiyyə-gigiyena və sağlamlıq funksiyası daşıyan meşələr daxildir. I qrupa daxil olan meşələrdə ağaclar yalnız sanitar vəziyyətinə görə kəsilir. II qrup meşələrdə başdan-başa, tədrici və seçmə qırıntısına icazə verilir. III qrup meşələr çoxmeşəli rayonlarda yerləşir və burada başdan-başa qırıntı üsulları tətbiq edilir, tam istismara verilir. Rusiyada meşələr çoxdur, onların meşələri sənaye əhəmiyyətlidir. Rusiya iqtisadiyyatının 15 faizini elə meşə sənayesi təşkil edir. Ona görə də Rusiya ilə Azərbaycanı eyniləşdirmək düzgün deyil. Bizim meşələr əhəmiyyətinə görə I qrupa aid olduğundan burada Rusiyadakı kimi sənaye əhəmiyyətli qırıntılar aparılmır. Azərbaycanda əsas enliyarpaylı meşələr var. Amma buna baxmayaraq, bizdə şam, sərv və s. tingləri də yetişdirilir. Yeni ildə müraciət edildikdə pulu ödənilmək şərti ilə ting ala bilərlər”.
S.Salmanov deyib ki, tinglərin biri insanlara boyundan asılı olaraq, təxminən 2-5 manata təklif edilir.
Qanunvericilikdə də ting satışının nəzərdə tutulduğunu deyən nazirlik rəsmisi əlavə edib ki, ETSN-nin həm ting müəssisələri var, həm də Meşə Mühafizəsi və Bərpası müəssisələrinin ərazilərində tinglik üçün sahələr mövcuddur: “Tinglər lazım olan miqdarda meşə bərpası işlərinə sərf edilir. Artıq qalan isə əhaliyə və təşkilatlara satılır. Meşə Məcəlləsində də bu nəzərdə tutulur. Ona görə də istənilən şəxs ting almaq üçün müraciət edə bilər”.
A.M.
www.oxu.az
"
"""Bank Respublika"" nağd kredit alanlara 150 manatadək hədiyyəli kartlar verirYeni il ərəfəsində ""Bank Respublika""dan nağd kredit alanlara 150 manatadək xüsusi həddiyə kartları təqdim olunacaq. Hədiyyə olunan məbləği həmin müştərilər partnyor şəbəkəsində (""Bank Respublika""nın POS-terminal olan satış nöqtələri və PayKart bonus şəbəkəsində https://www.paykart.az/page/7) xərcləyə biləcəklər.
Kredit məbləğindən asılı olaraq, hədiyyə kartları 20, 50, 100 və 150 manat civarında nəzərdə tutulub. Bayram kampaniyası dekabrın 15-dən 15 yanvar 2018-ci il tarixinədək davam edəcək.
Bu kredit növü tək şəxsiyyət vəsiqəsi ilə verilir. Xatırladırıq ki, kreditin maksimal mәblәği 10 000 manat, müddәti isә 36 ay tәşkil edir. 5 000 manatadәk nağd kredit isә zaminsiz verilә bilәr.
Nağd pul kreditini rәsmilәşdirmәk üçün bankın Sizә uyğun filialı vә ya bankın internet səhifəsindən onlayn әrizә ilә müraciәt etmәk olar.
Kredit haqqında daha әtraflı mәlumat üçün bu linkә keçin: https://goo.gl/RTgRmG
""Bank Respublika"", 25 il Sizə faydalı!
www.oxu.az
"
"Açıq məkanda hansı reklama icazə almaq lazım deyil? – QANUNDA YENİLİK“Reklam haqqında” Qanunun “Açıq məkanda reklam” adlanan 26-cı maddəsinə edilmiş dəyişikliyə əsasən, yerləşdirilməsinə icazə alınması tələb olunmayan və reklam hesab edilməyən halların əlamətləri dəqiqləşdirilmişdir.
Vəkil Oktay Məhərrəmov dəyişiklikləri Oxu.Az-a şərh edərkən bildirib ki, qanunun əvvəlki redaksiyasında birbaşa aid olduğu xidmət, ticarət və ya digər obyektlərin giriş hissəsində, divarında yerləşdirilən və həmin obyektlərin adını, mənsubiyyətini, fəaliyyət növünü, ünvanını və iş rejimini istehlakçıya çatdıran lövhələr reklam daşıyıcıları hesab edilmirdi. Bununla belə, açıq məkanda reklam daşıyıcılarının yerləşdirilməsi sahəsində nəzarəti həyata keçirən orqanlarla sahibkarlar arasında konkret informasiya daşıyıcısının reklam olub-olmaması barədə fikir ayrılıqları olurdu. Buna səbəb müvafiq lövhələrin sayı, onların hansı ölçüdə olması, onların məzmununun reklam hesab edilib-edilməməsi barədə tərəflər arasında ixtilaf və qanunun mətninin konkret meyarla müəyyənləşdirilməməsi idi. Edilmiş dəyişikliklərdən sonra obyektin adını, mənsubiyyətini, fəaliyyət növünü, ünvanını və iş rejimini istehlakçıya çatdıran  lövhələr (yazılar) o zaman reklam hesab edilməyəcək ki, onların sayı 1-dən, ümumi ölçüsü 2 kvadratmetrdən artıq olmayacaq. Bu şərtlərə cavab verən lövhələrin (yazıların) yerləşdirilməsinə icazə tələb edilməyəcək.
Bununla belə, qanunun mətnində hələ də müəyyən fikir ayrılığına səbəb ola biləcək müddəalar qalmaqdadır. Belə ki, ölçüsündən asılı olmayaraq, şəhər informasiya stendlərində qeyri-kommersiya məqsədilə yerləşdirilən plakatlar, siyasi reklamlar, qeyri-hökumət təşkilatlarının, hüquqi və fiziki şəxslərin kommersiya fəaliyyəti ilə bağlı olmayan elanları, həmçinin dövlət orqanlarına aid olan lövhələr də reklam daşıyıcıları hesab edilmir və onların yerləşdirilməsinə icazə tələb edilmir. Məsələn, hər hansı sahibkar “Yeni il” bayramı ilə bağlı özünün mal, iş və xidmətləri barədə heç bir məlumat olmayan təbrik yerləşdirdiyi halda, bunun “kommersiya fəaliyyəti ilə bağlı olmayan elan” olub-olmaması müəyyən fikir ayrılığı yarada bilər. Görünür, bu kimi hallara reklam sahəsində tənzimləməni həyata keçirən orqanın praktikası ilə aydınlıq gətirmək lazım olacaq.
A.H.
www.oxu.az
"
"Banklararası Kart Mərkəzi üzərindən keçən əməliyyatlarda YENİLİKAzərbaycan prezidentinin 6 dekabr 2016-cı il tarixli fərmanı ilə təsdiq edilmiş “Azərbaycan Respublikasında telekommunikasiya və informasiya texnologiyalarının inkişafına dair Strateji Yol Xəritəsi”nin icrası çərçivəsində Azərbaycan Respublikasının Mərkəzi Bankı ölkədə rəqəmsal ödənişlərin genişləndirilməsi prioriteti üzrə tədbirləri davam etdirir.
Azərbaycan Mərkəzi Bankının (AMB) Beynəlxalq əməkdaşlıq və kommunikasiya departamentindən Oxu.Az-a verilən məlumata görə,  AMB-nin, Maliyyə Bazarlarına Nəzarət Palatasının, Azərbaycan prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin (“ASAN xidmət”), “ASAN xidmət” mərkəzlərində fəaliyyət göstərən bankların və xidmət mərkəzlərinin birgə fəaliyyəti nəticəsində “ASAN xidmət” mərkəzlərində ödəniş kartları ilə Mərkəzi Bank tərəfindən yaradılmış “Hökumət Ödəniş Portalı” (HÖP) üzərindən təqdim olunan xidmətlərə görə nağdsız ödənişlərin aparılması üçün POS-terminallar quraşdırılaraq vətəndaşların istifadəsinə təqdim edilib. Aparılan əməliyyatların effektivliyinin artırılması məqsədilə AMB tərəfindən yaradılmış Banklararası Kart Mərkəzi üzərindən keçən əməliyyatlar üzrə interçeync xidmət haqqı 0 (sıfır) manat həcmində təyin edilməsi banklarla razılaşdırılıb.
L.Ə.
www.oxu.az
"
"Azərbaycan və İran arasında birja razılaşmasıAzərbaycanla İran elektrik enerjisi, neft və təbii qazın alış-verişini cənub qonşumuzun birjası üzərindən həyata keçirə bilər.
Oxu.Az xəbər verir ki,  bunu APA-ya açıqlamasında İranın Qiymətli Kağızlar və Birja Təşkilatının sədri  Şapur Məhəmmədi deyib. Ş. Məhəmmədi vurğulayıb ki, bununla bağlı İran Azərbaycanla anlaşma memorandumu imzalamaq niyyətindədir.
""Biz bu sahədə əməkdaşlıq edə bilərik. Ona görə ki, hər iki ölkə üçün enerji daşıyıcılarının qiyməti çox önəmlidir. Bu sahədə əməkdaşlıq çox faydalı olacaq. Biz anlaşma memorandumunun imzalanmasının tərəfdarıyıq. Bu anlaşma memorandumu ilə  iki ölkə arasında elektrik enerjisi, neft və təbii qazın alış-verişi enerji birjasında baş tutacaq. Hazırda Tehranda enerji birjası fəaliyyət göstərir və biz bu birja vasitəsilə Azərbaycan tərəfi ilə əməkdaşlıq etməyə hazırıq"".
A.H.
www.oxu.az
"
"Yeni ""BRAVO"" hipermarket tezliklə xidmətinizdə! - VİDEOBu ilin əvvəlində  Əhmədli qəsəbəsində ilk hipermarket formatlı mağazasını istifadəyə verən ""BRAVO"" şəbəkəsi qısa zaman ərzində müştərilərinin sevimlisinə çevrilib. Minimum qiymətə maksimum keyfiyyətli məhsul təklifləri ilə tanınan ""BRAVO"" şəbəkəsi əldə etdiyi nailiyyətlərlə kifayətlənmir. Belə ki, dekabrın 21-dən yeni ""BRAVO"" hipermarket “20 Yanvar” metrostansiyası yaxınlığında müştərilərinin ixtiyarına veriləcək. 
Yerli və dünyanın dörd bir tərəfindən gətirilən təzə, təravətli qida və keyfiyyətli qeyri-qida malları, daim yenilənən zəngin çeşidi, əla qiymətləri, xüsusi təklifləri və promo kampaniyaları ilə məşhurlaşan ""BRAVO"" hipermarketdə alış-veriş etməkdən xüsusi zövq alacaqsınız. Bundan başqa, marketlər şəbəkəsində ""BRAVO"" özəl ticarət markasına məxsus qida məhsullarını daima aşağı qiymətlərlə ala bilərsiniz.   
Hipermarket formatına xas zəngin alış-veriş ənənəsini qoruyan mağaza müştərilərinə aşağıdakı bölmələr üzrə növbənöv seçim imkanı təklif edir:
• Geniş təravətli meyvə və tərəvəz məhsulları bölməsi
• Böyük ət, dəniz məhsulları, qastronomiya, un və qənnadı məhsulları bölmələri
• Dondurulmuş məhsul çeşidləri
• Şərab və spirtli içkilərdə bol seçim imkanı
• Zəngin körpə qidası və qulluq vasitələri seçimi
• Dəftərxana ləvazimatları və oyuncaqlar
• Geniş çeşiddə kosmetika, şəxsi qulluq və gigiyena bölmələri
• Qadın, kişi və uşaqlar üçün geyim çeşidləri
• Zəngin tekstil məhsulları
• Geniş çeşiddə məişət əşyaları, qab-qacaqlar
• Kiçik mebel və mebel aksesuarları
• Böyük və kiçik məişət texnikası
• Bağ və bağçılıq məhsulları bölməsi
• İdman məhsulları
• Elektrik və əl alətləri bölməsi
Hipermarketin gülərüz, peşəkar komandası həftənin 7 günü, səhər saat 8-dən gecə saat 12-dək sizin xidmətinizdədir.
Alış-verişdən zövq alacağınız “20 Yanvar” metro stansiyası yaxınlığında yerləşən yeni ""Bravo"" hipermarketdə görüşənədək!
""Bravo""! Yüksək qiymətlərə qarşıdır!
Bizi sosial media hesablarımızdan izləyin və son məlumatlardan xəbərdar olun.

www.oxu.az
"
"İlham Əliyev: İqtisadiyyatımız sabitləşmə dövrünə qədəm qoyduPrezident İlham Əliyev dekabrın 18-də Dünya Bankı Qrupuna daxil olan Çoxtərəfli İnvestisiya Zəmanəti Agentliyinin icraçı vitse-prezidenti və baş icraçı direktoru xanım Keiko Hondanın başçılıq etdiyi nümayəndə heyətini qəbul edib.
Oxu.Az xəbər verir ki, Keiko Honda təmsil etdiyi qurumun ölkəmizlə uğurlu əməkdaşlıq həyata keçirdiyini, Azərbaycanda aparılan iqtisadi islahatları yaxından izlədiklərini və görülən işləri yüksək qiymətləndirdiklərini bildirib. Azərbaycanda iqtisadi çətinliklərin arxada qoyulması, ölkədə sabitliyə və inkişafa nail olunması münasibətilə təbriklərini çatdıran Keiko Honda Azərbaycan iqtisadiyyatının inkişafı və ölkə iqtisadiyyatının şaxələndirilməsi istiqamətində əldə edilən uğurların önəmini qeyd edib.
Öz növbəsində, prezident İlham Əliyev Dünya Bankının Azərbaycanda həyata keçirilən iqtisadi islahatlara verdiyi davamlı dəstəyi yüksək qiymətləndirib və təşkilat tərəfindən ölkəmizə ayrılan maliyyə vəsaitlərinin önəmini qeyd edib. Dövlət başçısı bu il Azərbaycanla Dünya Bankı Qrupu arasında əməkdaşlığın 25 illiyinin qeyd olunduğunu bildirərək ötən dövr ərzində Çoxtərəfli İnvestisiya Zəmanəti Agentliyi tərəfindən ölkəmizdə xarici investorların həyata keçirdiyi bir sıra mühüm investisiya layihələrinə, eləcə də qlobal əhəmiyyətli “Cənub Qaz Dəhlizi” layihəsinə verilən dəstəyin önəmini vurğulayıb. Prezident İlham Əliyev “Cənub Qaz Dəhlizi” layihəsinin nəinki Azərbaycan, o cümlədən Avropa da daxil olmaqla geniş bir coğrafiyanı əhatə edən region üçün mühüm əhəmiyyət daşıdığını qeyd edib. Ölkəmizin maliyyə qabiliyyətli etibarlı tərəfdaş olduğunu, üzərinə götürdüyü öhdəlikləri daim yerinə yetirdiyini qeyd edən dövlət başçısı TANAP layihəsi ilə bağlı işlərin qrafikə uyğun, uğurla həyata keçirildiyini və vaxtında tamamlanacağını bildirib.
Prezident deyib ki, bu il Azərbaycan iqtisadiyyatı artıq sabitləşmə dövrünə qədəm qoyub.
""İqtisadiyyatımızda neft amilini nəzərə almasaq, görərik ki, bu il qeyri-neft sektorunda 2,5 faiz, qeyri-neft sənaye sahəsində 3 faizdən çox, aqrar sektorda isə 4 faizdən çox inkişafa nail olunub. Neftin qiymətinin aşağı düşməsinin ümumi daxili məhsulun həcminə mənfi təsir göstərməsinə baxmayaraq, qeyri-neft sektoru ümumi daxili məhsulun 70 faizini təşkil edib"", - deyə dövlət başçısı qeyd edib.
Prezident bildirib ki, gələcəkdə Cənub Qaz Dəhlizinin işə düşməsi, “Əsrin müqaviləsi”nin müddətinin uzadılması, əlavə investisiya qoyuluşu, qlobal nəqliyyat layihələrinin uğurla həyata keçirilməsi Azərbaycan iqtisadiyyatının inkişaf perspektivlərinə nikbinliklə baxmaq üçün əsas verir.
Görüşdə Azərbaycanla Çoxtərəfli İnvestisiya Zəmanəti Agentliyi arasında əməkdaşlığın perspektivləri ətrafında fikir mübadiləsi aparılıb.



A.M.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 18-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Turistlər Azərbaycanda 1 milyard 300 milyon dollar xərcləyibSon illər ərzində tu­rizm Azərbay­can iqtisadiyyatının şaxələndirilməsi işində aparıcı sahələrdən biri olub"".
Oxu.Az-ın Report-a istinadən məlumatına görə, bunu mədəniyyət və turizm nazirinin mü­avini Nazim Səmədov Beynəlxalq Miqrant Günü ilə bağlı keçirilən tədbirdə deyib.
N.Səmədov bildirib ki, ötən ilin müvafiq dövrü ilə mü­qayisədə bu ilin 11 ayı ərzində Azərbayca­na gələn turistlərin sayı 20 faiz artıb və 2 milyon 477 min­dən artıq olub. 
N.Sə­mədov bildirib ki, ölkəmizə gələn xarici turistlər 1.3 mily­ard dollar xərcləyib, Azərbaycandan xari­cə gedən turistlər isə 1.2 milyard dollar xərcləyib. 100 mily­on dollar müsbət sal­do yaranıb ki, bu da müsbət haldır. 
L.Ə.
www.oxu.az
"
"Depozit hərracında tələb təklifi 2 dəfəyə qədər üstələyib Mərkəzi Bank (AMB) vəsaitlərin cəlb edilməsi üzrə depozit hərracının nəticələrini açıqlayıb.
Oxu.Az AMB-yə istinadən xəbər verir ki,  bu gün keçirilmiş hərracda tələb 180,10 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 13,34% təşkil edib.
Bununla da depozit hərracında tələb təklifdən 1,11 dəfə az olub. Qeyd edək ki, bugünkü depozit hərracında 200 mln. manat vəsaitin cəlbi nəzərdə tutulmuşdu.
L.Ə.
www.oxu.az
"
"Bitkoinlə bağlı yeni hədəf""CME Group"" (dünyanın ən iri fyuçers birjalarının operatoru) ən populyar kriptovalyuta olan bitkoinlə ticarətə başlayıb.
Oxu.Az xəbər verir ki, nəticədə 2018-ci il üçün fyuçers müqavilələrinin start qiyməti 20,65 min dollar təşkil edib. Sonradan bitkoin 19 min dollar səviyyəsinə düşüb.
Lakin bitkoinlə bağlı iyunda optimist proqnoz verən “ Standpoint Research”ün yaradıcısı Ronnie Moas bu dəfə də açıqlaması ilə hər kəsi təəccübləndirib. Belə ki, hələ o zaman dəyəri 2600 dollar olan bitkoinin 5000 dollara yüksələcəyini söyləyən Moasın bu dəfəki hədəfi 300-400 min dollardır. 
Qeyd edək ki, analitiklər bitkoinə yatırımların riskli olduğunu irəli sürürlər. 
L.Ə.
www.oxu.az
"
"Dolların orta günlük məzənnəsi - 9 ayın yekunuCari ilin 9 ayı ərzində manatın rəsmi məzənnəsi banklararası əqdlər üzrə orta məzənnə (hərraclar və hərracdan kənar əməliyyatlar nəzərə alınmaqla) əsasında müəyyən edilib. Yanvar və fevral ayının birinci yarısında bahalaşan ABŞ dolları, fevral ayının ikinci yarısından nisbətən ucuzlaşmağa başlayıb.
Oxu.Az Mərkəzi Banka istinadən bildirir ki, valyuta bazarında tələb-təklif nisbətindən asılı olaraq manatın məzənnəsinin dinamikasında bir neçə dəfə qalxıb-enmə müşahidə edilib.
2016-cı ilin sonuna ABŞ dollarının manata qarşı məzənnəsi 1.7707 AZN səviyyəsində olubsa, 01.02.17 tarixində özünün dövr üzrə maksimum həddinə - 1.9200 AZN-ə qalxıb.  27.09.17 tarixində isə minimum həddinə - 1.7002 AZN-ə enib. 2017-ci ilin 9 ayının sonuna manata nəzərən ABŞ dolları ilin əvvəlindən 4% ucuzlaşıb. Doqquz ay ərzində 1 ABŞ dollarının manata qarşı orta günlük rəsmi məzənnəsi isə 1.7279 manat təşkil edib.
Dövr ərzində ikitərəfli məzənnələrin dinamikası çoxtərəfli məzənnənin dinamikasına da təsir göstərib Belə ki, manatın qeyri-neft sektoru üzrə ümumi ticarət çəkili real effektiv məzənnəsi 0.5% bahalaşıb.
L.Ə.
www.oxu.az
"
"Hərracda dollar satışı 40 faizə yaxın azalıb Bu ilin 9 ayında Azərbaycan Respublikasının Dövlət Neft Fondunun (ARDNF) valyuta satışlarının təşkili ilə bağlı Mərkəzi Bank tərəfindən ümumilikdə 72 valyuta hərracı keçirilib.
Mərkəzi Bankdan Oxu.Az-a verilən məlumata görə, 12 yanvar 2017-ci il tarixindən başlayaraq valyuta hərracı mexanizminə dəyişikliklər edib. Bu dəyişikliklərə uyğun olaraq hərraca çıxarılan valyuta təklifi bazar iştirakçılarının təklif etdiyi qiymətlər əsasında reallaşdırılır.
Başqa sözlə, hərrac daha yüksək qiymət təklif edən bankdan daha aşağı qiymət təklif edən banka doğru valyutanın satılması ilə yekunlaşır. Valyuta hərracları həftədə iki dəfə keçirilir, hər bir hərracın parametrləri haqqında məlumatlar hərrac başlamazdan əvvəl ""Bloomberg"" terminalı vasitəsilə bazar iştirakçılarına elan edilir. Eyni zamanda, xarici valyutanın nağd və qeyri-nağd satış məzənnəsinə rəsmi məzənnəyə nəzərən qoyulmuş limit (+4%) 12 yanvar 2017-ci il tarixindən aradan götürülüb. 
Dövr ərzində ARDNF-in xarici valyuta satışları 2486 mln. ABŞ dolları təşkil edib. Bu da 2016-cı ilin müvafiq dövrü ilə müqayisədə 37.3% azdır. Hesabat dövründə Mərkəzi Bankda valyuta hərraclarının keçirilmədiyi günlərdə də banklararası valyuta bazarının ""Bloomberg"" platformasında təşkil edilən seqmenti normal fəaliyyət göstərib. Dövr ərzində banklararası valyuta bazarının bu seqmentində hərracdan kənar alqı-satqı əməliyyatlarının həcmi 811.7 mln. ABŞ dolları olub. 
L.Ə.
www.oxu.az
"
"Mərkəzi Bank valyuta əməliyyatlarının azalma səbəbinə aydınlıq gətirdi  Bu ilin 9 ayı ərzində manatın xarici valyutalara nəzərən məzənnəsi tədiyyə balansı üzrə meyillərə uyğun və məzənnə rejiminin çevikliyinin daha da artırılması şəraitində formalaşıb.
Oxu.Az Mərkəzi Banka istinadən xəbər verir ki, 2017-ci ilin 9 ayı ərzində valyuta bazarının ümumi həcmi ötən ilin müvafiq dövrü ilə müqayisədə əhəmiyyətli dərəcədə azalıb. Belə ki, hesabat dövründə ötən ilin 9 ayı ilə müqayisədə ABŞ dolları ilə valyuta əməliyyatlarının həcmi 20.4%, avro ilə əməliyyatların həcmi isə 7% enib. 
Dövr ərzində valyuta bazarında əməliyyatların 83%-i ABŞ dollarında, 17 %-i digər valyutalarda aparılıb. 
Valyuta əməliyyatlarının 24% hissəsi banklararası valyuta bazarında (BVB), 76%-i isə bankdaxili valyuta bazarında (BDVB) reallaşdırılıb. ABŞ dolları ilə BVB-də aparılan əməliyyatların 58.1%-i bankların valyuta mövqeyinin tənzimlənməsi ilə əlaqədar olub. 
BDVB-də isə valyuta əməliyyatlarının 95.6%-i hüquqi şəxslərə valyuta satışı təşkil edib. Valyuta bazarının həcminin azalması nağd xarici valyuta bazarı seqmentində də müşahidə edilib. 
Banklar tərəfindən ötən ilin 9 ayı ərzində 281 mln. ABŞ dolları xalis valyuta satışı həyata keçirildiyi halda, cari ilin ötən dövründə 117 mln. ABŞ dolları xalis alış həyata keçirilib. Bu da manatın stabilliyi ilə əlaqədardır.
L.Ə.
www.oxu.az
"
"Zərərlə işləyən banklar və problemli kreditlər Ölkədə fəaliyyət göstərən 31 bankdan 12-si bu ilin yanvar-sentyabr aylarını zərərlə başa vurub. Zərərin ən yüksək həddi ""Access Bank""da (48,298 milyon manat), ən aşağı həddi isə Pakistan Milli Bankının Bakı filialında (106 min manat) qeydə alınıb. Qeyd edək ki, bank sektorunun sağlamlaşdırılması prosesi çərçivəsində daha bir neçə bankın bağlanacağı istisna edilmir. 
İqtisadçı-ekspert Vüqar Bayramov Oxu.Az-a açıqlamasında bildirdi ki, belə bankların sağlamlaşdırılması və konsolidasiya prosesinin dəstəklənməsi mütləqdir. 
Onun sözlərinə görə, artıq öz funksiyalarını tam və ya qismən yerinə yetirə bilməyən bankların sayı artır: ""Bütövlükdə 8 bankın sağlamlaşdırılmasına ehtiyac var"".
V.Bayramovun fikrincə, problemli kreditlər və aktivlər dövlət tərəfindən alınaraq sağlamlaşdırılmalıdır: ""Belə ki, qlobal maliyyə böhranından sonra, 2008-ci ildə ABŞ-da İqtisadiyyatın Stabilləşməsi üzrə Fövqalədə Akt və buna uyğun olaraq da Problemli Aktivlərin Sağlamlaşdırılması Proqramı (TARP) qəbul edildi. 426 milyard dolların xərcləndiyi bu proqramda əsas məqsəd problemi aktivlərin satın alınması və sağlamlaşdırılması oldu. Təbii ki, proqramın aktivlərin qiymətləndirilməsi, onların səhmləşdirilməsi kimi inzibati problemləri olsa da, bütövlükdə sözügedən təşəbbüs uğurlu oldu. Bu baxımdan, Azərbaycanda da Problemli Kreditlərin Sağlamlaşdırılması Proqramının (PKSP) qəbul edilməsi vacibdir. Bu proqram çərçivəsində kreditlərin re-strukturuzasiyasının aparılması, onların dövlət tərəfindən satın alınaraq səhmləşdirilməsi və bazara çıxarılması, o cümlədən yeni güzəşt mexanizmlərinin müəyyələşdirilməsi mümkündür"". 
Qeyd edək ki, bu il noyabrın 1-nə banklarda vaxtı keçmiş kreditlərin həcmi 1 889,6 mln. manat təşkil edib. Bu, oktyabrın 1-i ilə müqayisədə 32,5 mln. manat və yaxud 1,75% çoxdur. Onu da nəzərə çatdıraq ki, ilin əvvəlindən bank kreditlərinin həcmi 26,6 % azalıb. Hesabat dövründə, yəni oktyabrda azalma 253 milyon manat və ya 2,1 % olub. Oktyabrın sonuna vaxtı keçmiş kreditlərin ümumi kredit portfelində payı 15,55% təşkil edib. 
L.Ə.
www.oxu.az
"
"Bakıdakı mağazalarda yalançı endirimlərBayramlardan öncə, demək olar ki, hər dükanın qarşısında endirim elanı görmək olur. Elanlarda 50 faizdən başlayan endirimlərin olduğu qeyd olunur. Əslində, bu tip elanlarla mağaza sahibləri müştərini ruhu belə incimədən aldadırlar. Belə ki, məhsula real satış qiymətindən daha baha qiymət vurulur, sonra yeni qoyulan qiymətdən faiz çıxılır. Nəticədə məhsul endirim adı ilə əvvəlki qiymətinə müştəriyə satılır.
Oxu.Az xəbər verir ki, Sputnik Azərbaycan bu əməlin mövcud qanunlarla necə tənzimləndiyini, bu halla üzləşən vətəndaşların hansı quruma müraciət etməli olduqlarını araşdırıb.
Azad İstehlakçılar Birliyinin sədri Eyyub Hüseynov bildirib ki, aldadıcı endirim kampaniyaları ilə bağlı hər gün Azərbaycan İstehlakçılar Birliyinə telefon zəngi gəlir: ""Bu şikayətlər vitrində yazılan qiymətlərlə kassada olan qiymətlər arasında ziddiyyətlər olması, satışda yol verilən qüsurlar və başqa səbəblərlə bağlı olur. İstehlakçılardan verilən məlumata görə, endirim kampaniyalarında saxtakarlıqlar çoxluq təşkil edir və istehlakçılar aldadılır"".
Eyyub Hüseynov qeyd edir ki, Nazirlər Kabinetinin qərarına görə, bütün malların üzərində maddi məsul şəxsin imzası olan qiymət sənədi olmalıdır: ""Araşdırmalar göstərir ki, 98 faiz malların üzərində maddi məsul şəxsin imzası yoxdur, müştəri tələb edəndə belə vermirlər. Bu da istehlakçıların hüquqlarının pozulmasıdır. Dükanda endirimlər ərəfəsində qiymətin üstündən yeni qiymət yapışdırırlar və müştəriləri aldadırlar. Bir sözlə, istehsalçılar fürsətdən istifadə edib istehlakçıları ""soyurlar"".
O qeyd edib ki, belə hallarla üzləşən istehlakçılar İqtisadiyyat Nazirliyinə zəng vurub şikayət edə və yaxud Azad İstehlakçılar Birliyinə şikayət ərizəsi ilə müraciət ünvanlaya bilərlər.
İqtisadçı ekspert Natiq Cəfərli isə bildirir ki, bu xoşagəlməz məsələnin iki əsas səbəbi var: ""Birincisi odur ki, Azərbaycanda fəaliyyət göstərən brend dükanlar şəbəkə mağazaları deyil və dünyadakı brend dükanlarda olan endirimlər buradakı həmin brend dükana aid olmur. Brend markalar burada olan hər hansı yerli şirkətlə müqavilə bağlayır, adlarını satır və malla təmin olunmasında yardımçı olurlar. Ona görə də dünyada brend dükanlarda olan endirimlərlə Azərbaycanda olan brend dükanlar arasında qiymətlərdə ciddi fərq var"".
N.Cəfərli vurğulayıb ki, Azərbaycanda qiymətlər bazar iqtisadiyyatı qaydalarına uyğun nizamlanmalıdır: ""Bazarda nə qədər çox rəqabət olarsa, bu da bazar qiymətlərinə yaxşı mənada təsir göstərər. Eyni zamanda, dünya brendlərinin birbaşa bazara daxil olmasına şərait yaratmaq lazımdır. Bu iki hal baş versə, müştərilər də qiymətlərin ciddi şəkildə düşməsinin şahidi ola bilərlər"".
""Hər hansı mağaza qiyməti dəyişib malı satırsa, bu, heç bir qanun pozuntusu deyil. Mal özünündür, neçəyə istəyər, o qiymətə satar. Əgər dövlət tərəfindən hər hansı müdaxilə olarsa, biz yenidən SSRİ dövrünə qayıda bilərik. Alverçilər də piştaxta altından istədikləri qiymətə mallarını sata bilərlər. Bu da heç kimə sərf eləməz"", – deyə ekspert əlavə edib.
Psixoloq Günel Aslanova deyir ki, bu əməllərin ""qurbanı"" olan müştərilər iki yerə bölünür: ""Bilərəkdən bu kampaniyalara aldananlar və bilməyərəkdən kampaniyaya inananlar. Xəbərsiz müştərilər qiymətə aldanıb ""qabağa düşmək"" istəyirlər. Bu da kütlə psixologiyasından qaynaqlanır. Hamı gedir deyə onlar da aldanıb gedirlər. Bilənlər isə, düşünürəm ki, depressiyada olanlardır. Alış-veriş etməklə depressiyadan uzaqlaşmaq istəyirlər"".
E.Ə.
www.oxu.az
"
"Bitkoin ucuzlaşdı - Kriptovalyutaların məzənnəsi Bitkoinin dəyəri 18,772.0 dollar olub. 
Oxu.Az xəbər verir ki, kriptovalyutanın bazar dəyəri 316.92 milyard dollar təşkil edib. Gündəlik olaraq bitkoin 0.03% ucuzlaşıb. Həftəlik olaraq kriptovalyuta 14,37 % yüksəlib. 
Ethereumun məzənnəsi də ucuzlaşaraq 704.01 dollar olub. 
Qeyd edək ki, ethereumun bazar kapitalizasiyası da azalaraq 68,67 milyard dollara düşüb.  



L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı dekabrın 18-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 1,9994  manat olub.




L.Ə.
www.oxu.az
"
"Ən iri birja operatoru bitkoinlə ticarətə başladı CME Group"" (dünyanın ən iri fyuçers birjalarının operatoru) ən populyar kriptovalyuta olan bitkoinlə ticarətə başlayıb.
Oxu.Az xəbər verir ki, bu barədə APA ""Prime"" agentliyinə istinadən məlumat yayıb.
Bildirilir ki, 2018-ci il üçün fyuçers müqavilələrinin start qiyməti 20,65 min dollar təşkil edir. Ticarət sessiyasının startında qiymət bir qədər artsa da, Bakı vaxtı ilə saat 07:18-də bitkoinin dəyəri 18,79 min dollara enib.
Bir həftə öncə isə Çikaqonun opsion birjasında bitkoinlə ticarətə başlanılıb. Debüt ticarət sessiyasında bitkoinin dəyəri 25% artaraq 18,85 min dollara çatıb.
L.Ə.
www.oxu.az
"
"Neft və qızıl bahalaşdı Dünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,09 dollar və ya 0,16% artaraq 57,39 dollar təşkil edib.
Brent markalı neftin 1 barelinin dəyəri isə 0,14 dollar və ya 0,22% artaraq 63,37 dollar olub.
Qızılın unsiyası 1,00 faiz bahalaşaraq 1.258,40 dollar təşkil edib. 
L.Ə.
www.oxu.az
"
"Avropa kriptovalyutalarla bağlı ciddi qərar verməyə hazırlaşır Avropada terrorizmlə və çirkli pulların yuyulması ilə mübarizə tədbirləri çərçivəsində kriptovalyuta alanaların şəxsiyyətini açıqlayacaq. Eləcə də pul köçürmələri ilə bağlı hesablar təqib ediləcək. 
Oxu.Az xəbər verir ki,  2009-cu ildə bitkoin ilə bazara daxil olan, son zamanlar xeyli məşhurlaşan kriptovalyutalara qarşı bir sıra addımlar atılmaqdadır. Rusiya və Çindən sonra  Avropa Birliyi bu isqtiqamətdə mühüm qərarlar vermək niyyətindədir. Avropa Parlamenti, eləcə də Avropa Hökuməti və Hökumət Başçıları Şurası kriptovalyutaların, xüsusilə, bitkoinin istifadə edildiyi onlayn valyuta platformalarına ciddi qaydalar tətbiq etməyə hazırlaşır.
Bu addım terrorizmin maliyyələşdirilməsinə və ""çirkli pulların"" yuyulmasına zərbə vuracaq.
Qeyd edək ki, qısa müddətdə bitkoinə və digər kriptovalyutalara maraq artıb. 51 kripto valyutanın toplam bazar dəyəri  yarım trilyon dollara çatıb. 
Nəzərə çatdıraq ki, hazırda bitkoinlə əməliyyatlar  ABŞ, Rusiya, Hollandiyada qanunidir. Çində isə bu kriptovalyuta ilə əməliyyatlar şirkətlərə qadağan edilib. 
L.Ə.
www.oxu.az 
"
"OPEK-in Azərbaycanın neft hasilatı ilə bağlı proqnozu OPEK 2017-ci ilin yekunlarına əsasən Azərbaycanda neft hasilatının ötən illə müqayisədə sutkada 0,05 milyon barrel azalacağını gözləyir.
Oxu.Az Trend-ə istinadən bildirir ki, bu barədə təşkilatın aylıq hesabatında deyilir.
Hesabatda qeyd olunur ki, bu il Azərbaycanda neft hasilatı sutkada 0,8 milyon barrel təşkil edəcək. 2018-ci ildə hasilat daha 0,04 milyon barrel/sutka azalacaq və orta hesabla sutkada 0,76 milyon barrel təşkil edəcək.
Əvvəlki hesabatda OPEK neft hasilatının 2017 və 2018-ci illərdə müvafiq olaraq 0,06 milyon barrel və 0,05 milyon barrel azalacağını proqnozlaşdırırdı.
Hesabata əsasən, oktyabr ayında Azərbaycanda orta sutkalıq neft hasilatı 0,81 milyon barrel olub ki, bu da sentyabr ayının göstəricisindən 0,01 milyon barrel yüksək, ötən ilin oktyabr ayı ilə müqayisədə isə 0,03 milyon barrel aşağıdır.
L.Ə.
www.oxu.az 
"
"Bitkoinin qiyməti 20 min dolları keçdiBu gün bitkoin kriptovalyutasının dəyəri tarixi maksimuma çatdı.
Oxu.Az xəbər verir ki, bitkoin ticarət tarixində ilk dəfə olaraq 20 min dolları keçib.
A.M.
www.oxu.az
"
"Nazir: Düşməni vahiməyə salan silahlar istehsal edirikMüdafiə sənayesi naziri Yavər Camalov “Azərbaycan” qəzetində məqalə ilə çıxış edib.
Oxu.Az nazirin “Azərbaycanın müdafiə sənayesi ən modern və mükəmməl inkişaf mərhələsindədir” məqaləsini təqdim edir.
“Müdafiə sənayesi müəssisələrinin sayı 58-ə, istehsal məmulatlarının çeşidi 1200-ə çatıb; ümumi məhsul istehsalının həcmi 6,7 dəfə, müdafiə təyinatlı məmulatların həcmi 42 dəfə artıb; 10-dan çox ölkəyə hərbi məhsul ixracı 2,7 dəfə yüksəlib...
Prezident İlham Əliyev şəxsi keyfiyyətləri, uzaqgörənliyi və zəngin dünyagörüşü, eləcə də mükəmməl idarəçilik qabiliyyəti ilə müasir Azərbaycan dövlətçiliyinin gücləndirilməsində və sosial-iqtisadi inkişafında böyük nailiyyətlərə imza atmışdır.
Hər zaman dövlətçilik, vətənpərvərlik, milli ənənələrə bağlılıq prinsiplərinin əsas təminatçısı kimi çıxış edən İlham Əliyev ümummilli lider Heydər Əliyevin siyasi kursunun layiqli davamçısı olduğunu göstərməklə yanaşı, sürətlə dəyişən geosiyasi reallıqlar şəraitində Azərbaycanın milli maraqlarını təmin etmək bacarığı ilə də özünün güclü siyasi lider olduğunu təsdiqləmişdir.
Son illərdə respublikamızın bütün sahələrdə böyük uğurlar qazanması, maliyyə imkanlarının artması, transmilli layihələrin təşəbbüskarı və əsas iştirakçısı kimi çıxış etməsi, müasir tələblərə cavab verən infrastrukturun yaradılması, ən yeni texnologiyalara əsaslanan müəssisələrin fəaliyyətə başlaması Azərbaycanın beynəlxalq aləmdəki mövqelərini getdikcə möhkəmləndirmişdir. İqtisadi tərəqqi, yeni iş yerlərinin yaradılması, müstəqilliyin ilk illərində ölkədə yaranmış hərc-mərclik, özbaşınalıq və dövlət idarəçiliyindəki naşılığın nəticəsində fəaliyyətini dayandırmış fabrik və zavodların əsaslı yenidənqurmadan sonra istifadəyə verilməsi xalqın gələcəyə olan inamını daha da artırır. Ölkədə əhalinin sosial müdafiəsinin gücləndirilməsi istiqamətində həyata keçirilən tədbirlər - əməkhaqlarının, pensiyaların artması, aztəminatlı ailələrə ünvanlı sosial yardımların verilməsi, yoxsulluğun aşağı salınmasına xidmət edən dövlət proqramlarının uğurlu icrası özünü qabarıq şəkildə büruzə verir.
Digər sahələrlə yanaşı, ordu quruculuğunda da islahatların aparılması, Silahlı Qüvvələrin maddi-texniki bazasının gücləndirilməsi istiqamətində mühüm işlər görülmüş və bu gün də davam etdirilməkdədir. Ərazisinin böyük bir qismi düşmən tapdağında olan və hazırda müharibə vəziyyətində yaşayan respublikamızın Silahlı Qüvvələrinin maddi-texniki bazasını milli məhsullar hesabına daha da gücləndirmək məqsədilə 2005-ci ildə respublika Prezidentinin müvafiq sərəncamı ilə yaradılan Müdafiə Sənayesi Nazirliyinin müəssisələrində silah, sursat və hərbi vasitələrin istehsalının genişləndirilməsi və keyfiyyətinin daha da yaxşılaşdırılması istiqamətində məqsədyönlü tədbirlər həyata keçirilir.
Ölkənin sənaye infrastrukturunun inkişafı ilə bağlı təsdiq olunmuş “Azərbaycan Respublikasında sənayenin inkişafına dair 2015-2020-ci illər üçün Dövlət Proqramı” respublikanın digər qurumları ilə yanaşı, Müdafiə Sənayesi Nazirliyinin də qarşısında böyük öhdəliklər qoyub. Hazırda dövlət proqramının icrası ilə əlaqədar Müdafiə Sənayesi Nazirliyinin kollektivi qarşısında qoyulmuş mühüm vəzifələrin icrası istiqamətində işlər davam etdirilir. Belə ki, ötən illərdən icrasına başlanılmış, tikinti işləri başa çatdırılan 56 istehsal müəssisəsi ilə yanaşı, cari ilin iyununda, Silahlı Qüvvələr günü ərəfəsində daha 2 istehsalat müəssisəsində kompleks tamamlanma işləri başa çatdırılmış və Ali Baş Komandan İlham Əliyevin iştirakı ilə istifadəyə verilmişdir. Bununla da istifadəyə verimiş istehsal müəssisələrinin sayı 58-ə çatdırılmışdır.
Qeyd olunan istehsal müəssisələri lazım olan müasir texnoloji avadanlıqlarla təchiz edilmiş və eləcə də inkişaf etmiş ölkələrin şirkət və firmalarından alınmış dəzgah, xüsusi cihaz və alətlərlə komplektləşdirilmişdir. Yaxın zamanlarda daha 2 zavodun - artilleriya və tank topları üçün müxtəlif çaplı mərmilərin isti ştamplanması və mexaniki emalı, həmin mərmilərin atəş yığımlarının gilizlərinin istehsalı zavodlarının açılışları nəzərdə tutulur. Eyni zamanda, döyüş sursatlarının hazırlanmasında əsas komponent kimi istifadə olunan partlayıcı maddələr - piroksilin, ballistit barıtların, trotil və heksogen istehsalı üzrə zavodların, eləcə də müxtəlif çaplı artilleriya mərmiləri üçün 4 növ başlıq partladıcılarının və müxtəlif çaplı minaatan atəş yığımları üçün müasir növ tullayıcı barıt atımlarının istehsalı sahələrinin yaradılması işləri də davam etdirilir.
Ötən illərdə olduğu kimi, cari ildə də Müdafiə Sənayesi Nazirliyi tərəfindən qarşıya qoyulan vəzifələrin icrası təmin edilmişdir. 2017-ci ilin istehsal proqramı üzrə Müdafiə Nazirliyi və digər güc strukturları tərəfindən verilmiş sifarişlərə uyğun olaraq məmulatların istehsalı, təmiri və utilizasiyası işləri yerinə yetirilmiş və onların təhvili həyata keçirilir. Hazırda nazirliyin müəssisələrində məhsul istehsalı həcminin artırılması üçün geniş imkanlar mövcuddur.
Cari ilin 11 ayının yekunlarına görə respublikanın güc strukturlarına təhvil verilmiş müdafiə təyinatlı məmulatların həcmi ötən ilin müvafiq dövrü ilə müqayisədə 7,1 faiz artmışdır. Müdafiə və xüsusi təyinatlı məmulatların istehsal həcmində ötən ilin müvafiq dövrünə nisbətən 6,5 faiz artım əldə olunmuşdur. Bu artım ixrac əməliyyatları hesabına təmin edilmişdir. İstehsal olunan ümumi məhsulun tərkibində həmin məmulatların payı 91,5 faiz təşkil edir.
2007-ci illə müqayisədə 2016-cı ildə ümumi məhsul istehsalının həcmi 6,7 dəfə, müdafiə təyinatli məmulatların həcmi isə 42 dəfə artmışdır. Ümumilikdə, istehsalı mənimsənilmiş müdafiə təyinatlı məmulatların çeşid sayı artaraq 213-dən 1200-ə çatmışdır.
Cari ildə də yeni nəsil silah növlərinin istehsalı ilə bağlı dövlət başçısının verdiyi tapşırıqların icrası istiqamətində məqsədyönlü işlər davam etdirilmişdir. Həmin layihələr sırasında yeni nəsil təsir gücü artırılmış qəlpəli-fuqaslı və daha təkmilləşdirilmiş kumulyativ başlıqlı pilotsuz uçuş aparatlarını, Azərbaycanın milli məhsulu olan “Tufan” zirehli maşınını və digərlərini göstərmək olar.
2017-ci ildə də nazirliyin müəssisələrində 136 adda müdafiə təyinatlı məmulatın yaradılması istiqamətində təcrübi-konstruktor işləri davam etdirilir. Cari ilin 11 ayında nazirliyin müəssisələri tərəfindən 4 məmulat üzrə - xüsusi təyinatlı “Yalquzaq” snayper tüfənginin, F-1 tipli təlim əl qumbarasının, KXP tipli optik kollimatorun və 40 mm-lik əl qumbaraatanının yaradılma işləri tam başa çatdırılmış və istehsalı təşkil olunmuşdur. Eyni zamanda, xüsusi təyinatlı əl pulemyotunun dövlət sınaqları yekunlaşmış və silahlanmaya qəbul edilməsi tövsiyə olunmuşdur. Bununla yanaşı, QP-25 tipli əl qumbaraatanının, müxtəlif tipli avtomatların ilkin sınaqları keçirilmiş, kiçik çaplı atıcı silahlar üçün 4 növ lülələrin, müxtəlif mm-lik uzaq mənzilli minaatanların, müxtəlif mm-lik atəş yığımları üçün partladıcıların sınaqlarına başlanılmışdır. Yaradılma işləri üzrə 44 mərhələ tam yerinə yetirilmişdir.
Tabeli müəssisələrdə müdafiə təyinatlı məmulatlarla yanaşı, mülki məhsulların yeni növlərinin mənimsənilməsi və istehsalı istiqamətində də məqsədyönlü işlər aparılır. Artıq yeni növ mülki məhsulların istehsalı istiqamətində aparılmış işlər öz bəhrəsini verməkdədir. Belə ki, mülki məmulatların idxalının yerli istehsalla əvəzlənməsi məqsədi ilə regionlarda suya olan təlabatı ödəmək üçün “Azərsu” və “Meliorasiya və Su Təsərrüfatı” açıq səhmdar cəmiyyətlərinin sifarişləri əsasında Gəncə “Maşınqayırma” zavodunda illik istehsal gücü 3000 ədəd olan “Dalma” tipli dərinlik su nasoslarının istehsal sahəsi yaradılmış və məmulatın istehsal edilərək sifarişçilərə təhvil verilməsi təmin edilməkdədir. Eyni zamanda, yerli xammaldan istifadə əmsalını artırmaq məqsədilə “AKKORD” Şirkətlər Qrupu ilə 20 min ədəd metal töküklərin (50 ton) hazırlanması üçün müqaviə bağlanmışdır.
Müdafiə təyinatlı məmulatların yaradılması sahəsində nazirliyin elmi müəssisələrinin potensialından istifadə etməklə bir sıra elmi-tədqiqat və təcrübi-konstruktor işləri uğurla həyata keçirilir. Nazirliyin Elmi-Tədqiqat İnstitutunda 2017-ci ildə 31 mövzu, o cümlədən müdafiə təyinatlı məmulatların yaradılması işləri üzrə 15 mövzu üzrə elmi-tədqiqat və təcrübi-konstruktor işləri davam etdirilir. Əsas mövzular sırasında 57 mm-lik (S-5 tipli) və 80 mm-lik (S-8 tipli) idarə olunmayan aviasiya raketlərinin, 25, 50, 100 və 250 kq-lıq qəlpəli-fuqaslı aviabombaların, zirehli texnikalar üçün tüstü qumbaraatan qurğusu və onun qumbarası və s. vardır.
Milli Aerokosmik Agentliyi tərəfindən isə (MAKA) 2017-ci ildə müxtəlif sahələri əhatə edən 34 mövzu üzrə, o cümlədən 17 müdafiə təyinatlı məmulatın yaradılması işləri aparılır. İlk növbədə, əsas diqqət müxtəlif növ döyüş tapşırıqlarının yerinə yetirilməsi məqsədilə yaradılan “Tufan” milli zirehli nəqliyyat vasitəsinin, 12,7 mm-lik pulemyotla təchiz olunmuş məsafədən idarə olunan döyüş modulunun, 40 mm-lik QP-25 tipli lüləaltı qumbaraatanın və s. məmulatların hazırlanmasına yönəldilmişdir. Müdafiə Sənayesi Nazirliyinin respublikanın elm ocaqlarından Milli Aviasiya Akademiyası, Bakı Dövlət Universiteti və digərləri ilə birgə əməkdaşlığına əsasən bir sıra tədqiqat işləri aparılır.
Ölkə sənayesinin dayanıqlı inkişafının təmin edilməsinin əsas istiqamətlərindən olan ixrac potensialının genişləndirilməsi və idxalın yerli istehsalla əvəzlənməsi üzrə nazirlikdə məqsədyönlü işlərə başlanılmışdır. Artıq nazirliyin müəssisələri beynəlxalq bazarlara çıxaraq müxtəlif tenderlərin qalibi olmuşlar. Bu da öz növbəsində istehsal olunan məmulatların keyfiyyətini və beynəlxalq standartlara uyğunluğunu təsdiq edən əsas şərtlərdəndir. Nəticədə müxtəlif növ müdafiə təyinatlı məmulatların ixracı üzrə müqavilələr bağlanmış və icrasına başlanılmışdır. Bu gün Müdafiə Sənayesi Nazirliyinin müəsisələrində yaradılan və istehsal olunan məmulatlardan müxtəlif növ döyüş sursatlarının, müasir atıcı və artilleriya silahlarının, pilotsuz uçuş aparatlarının, zirehli texnikaların və s. ixracı həyata keçirilir. Hazırda 10-dan çox ölkəyə Azərbaycanın istehsalı olan hərbi məhsullar ixrac edilir. Ötən ilin müvafiq dövrü ilə müqayisədə ixrac əməliyyatlarının həcmi kooperasiya nəzərə alınmaqla 2,7 dəfə artmışdır.
2009-cu ildən dövlət başçısının tapşırığına əsasən ABŞ, İngiltərə, Almaniya, İtaliya, Rusiya, Fransa, Türkiyə və digər inkişaf etmiş ölkələrin qabaqcıl firma və şirkətlərinin təmsil olunduqları beynəlxalq müdafiə sərgilərinə qatılan Müdafiə Sənayesi Nazirliyi sonuncu təmsil olunduğu, cari ilin mayında Türkiyənin İstanbul şəhərində keçirilən “İDEF-2017” beynəlxalq müdafiə sərgisində 260 adda məmulat nümayiş etdirmişdir. Bir sıra yeni məhsullar ziyarətçilərə ilk dəfə təqdim edilmiş və böyük maraqla qarşılanmışdır. Sərginin keçirildiyi günlərdə tədbirə qatılan digər ölkələrin nümayəndələri ilə gələn il Bakıda keçiriləcək “ADEX-2018” üçüncü beynəlxalq müdafiə sərgisində iştirakla bağlı razılaşmalar əldə olunmuşdur.
Qısa müddət ərzində Müdafiə Sənayesi Nazirliyi tabeli müəssisələrində istehsal olunan müdafiə təyinatlı məmulatları beynəlxalq sərgilərdə nümayiş etdirməklə yanaşı, böyük təcrübə toplayaraq Azərbaycanda 2014-cü və 2016-cı illərdə “ADEX” adı altında beynəlxalq müdafiə sərgilərinin keçirilməsinin təşkilatçısına çevrildi. Azərbaycan iki dəfə beynəlxalq müdafiə sərgisinə evsahibliyi edib. Keçirilən sərgilərdə Müdafiə Sənayesi Nazirliyinin müəssisələrində yaradılan və istehsal olunan müdafiə təyinatlı məmulatlar Azərbaycan brendi kimi nümayiş etdirilmişdir. Təşkil olunan sərgilərdə nümayiş etdirilmiş məmulatlar xarici və yerli nümayəndə heyətləri, eləcə də sadə xalq tərəfindən böyük maraqla qarşılanmışdır.
2014-cü ildə keçirilən “ADEX” sərgisində Müdafiə Sənayesi Nazirliyi tərəfindən 168 adda məmulat nümayiş etdirildiyi halda, 2016-cı ildə 260 adda məmulat nümayiş etdirilmişdir. Sərginin keçirildiyi günlərdə hərbi-texniki əməkdaşlığın müxtəlif istiqamətləri üzrə razılıqlar əldə olunmuş, bir sıra layihələrin reallaşdırılması ilə bağlı fikir mübadilələri aparılmışdı. Eyni zamanda, məmulatların ixracı üzrə memorandum və niyyət protokolları imzalanmışdır. Hazırda 2018-ci ildə keçirilməsi nəzərdə tutulan “ADEX” III Beynəlxalq müdafiə sərgisinin 2014 və 2016-cı illərdə keçirilmiş sərgilərdən daha da yüksək səviyyədə təşkil olunması üçün hazırlıq işləri aparılır.
Bu gün Azərbaycan Ordusu regionun ən güclü ordularından birinə çevrilmişdir. Bunu ötən ilin aprel döyüşləri bir daha sübut etdi. Azərbaycan Silahlı Qüvvələri tərəfindən işğalçı ölkənin ordusuna sarsıdıcı zərbələr endirilərək bir sıra yaşayış məntəqələri və əlverişli yüksəkliklər düşmən tapdağından azad edildi. Həmin döyüşlərdə Müdafiə Sənayesi Nazirliyinin müəssisələrində yaradılan və istehsal olunan müdafiə təyinatlı məmulatlardan geniş istifadə olundu. Düşmənin canlı qüvvəsinin və döyüş texnikalarının yerinin müəyyən edilərək məhv edilməsində yeni növ milli müdafiə təyinatlı məhsullar mühüm rol oynadı.
Müdafiə Sənayesi Nazirliyi ilə respublikanın digər aidiyyəti qurumlarının rəhbərləri arasında mütəmadi olaraq keçirilən görüşlər zamanı müdafiə sənayesi üzrə istehsal proqramının formalaşdırılması, birgə əməkdaşlıq prosesində qarşıya çıxan problemlərin operativ həlli, habelə müxtəlif istiqamətlər üzrə işgüzar müzakirələrin aparılması müsbət nəticələr vermişdir.
Müdafiə sənayesi sahəsinin yüksək ixtisaslı kadrlara olan tələbatının təmin edilməsi məqsədilə Müdafiə Sənayesi Nazirliyinin sifarişi ilə Azərbaycan Texniki Universitetində “Xüsusi texnika və texnologiya” fakültəsi yaradılmışdır. Nazirliyin sifariş verdiyi 5 müdafiə təyinatlı ixtisas üzrə bakalavr və magistr pillələrində 2012-2013-cü tədris ilindən kadr hazırlığına başlanılmışdır. Fakültədə təhsil alan tələbələrə praktik məşğələlərin keçirilməsi üçün Müdafiə Sənayesi Nazirliyinin müəssisələrində əyani vasitələrlə təmin olunmuş auditoriyalar yaradılmışdır. Fakültəni bitirən 100-dən artıq məzun Müdafiə Sənayesi Nazirliyinin müəssisələrində müvafiq işlə təmin olunmuş, ixtisaslı kadrlar kimi fəaliyyətlərinin davam etdirilməsi və təhsil illərində əldə etdikləri biliklərin tətbiqi üçün lazımi şərait yaradılmışdır.
Müdafiə Sənayesi Nazirliyi daim dövlətimizin yüksək diqqət və qayğısı ilə əhatə olunmuşdur. Bu sahənin gələcək inkişafına təkan verən layihələrin qəbulu, işçilərin maddi rifahının yaxşılaşdırılması, hər il peşə bayramı ərəfəsində dövlət başçısı tərəfindən bir qrup əməkdaşa fəxri adların, yüksək dövlət təltiflərinin verilməsi hər bir müdafiə sənayesi işçisində dərin minnətdarlıq və sonsuz ehtiram hissləri doğurmaqla yanaşı, üzərinə əlavə məsuliyyət də qoyur. Cari ilin iyununda Şirvan şəhərində yerləşən iki istehsal zovodunun açılışında iştirak edən Prezident İlham Əliyevin nazirliyin yaradılması və fəaliyyəti ilə bağlı söylədiyi: “Müdafiə Sənayesi Nazirliyinin yaradılmasının əsas məqsədi idxaldan asılılığı azaltmaq, yeni iş yerləri yaratmaq və Azərbaycan Silahlı Qüvvələrini müasir texnika və silahlarla təmin etmək idi. Bugünkü nailiyyətlər və reallıq onu göstərir ki, biz məqsədimizə çata bilmişik” - fikirləri MSN əməkdaşları tərəfindən nazirliyin fəaliyyətinə verilən ən yüksək dəyər kimi qiymətləndirildi.
Yeri gəlmişkən onu da qeyd edək ki, Müdafiə Sənayesi Nazirliyinin yaradılması və qısa zamanda özünü doğrultması bir çox dövlətlərdə nümunə kimi qəbul edilir. Müstəqil respublikamızın ərazi bütövlüyünün təmin edilməsi, müdafiə sahəsində kənardan asılılığın aradan qaldırılması məqsədilə 2005-ci ildə Prezident İlham Əliyevin sərəncamı ilə yaradılan Müdafiə Sənayesi Nazirliyinin qısa zaman ərzində əldə etdiyi nailiyyətlər hər bir azərbaycanlıda doğma torpaqlarının düşmən tapdağından bütövlükdə azad ediləcəyi günün heç də uzaq olmadığı hissini formalaşdırıb. Azərbaycan xalqı artıq əmindir ki, qəhrəman oğul və qızlarının qanı hesabına azadlıq əldə etmiş doğma Vətəninin müstəqilliyini qoruyacaq və ərazi bütövlüyünü təmin edəcək ən müasir silahlarla təmin olunmuş güclü ordusu var.
Respublika Prezidenti İlham Əliyevin 2009-cu ildə imzaladığı müvafiq sərəncamla təsis olunan “17 dekabr - Müdafiə Sənayesi Nazirliyi işçilərinin peşə bayramı günü” ərəfəsində hər il nazirliyin bir qrup əməkdaşı “Əməkdar mühəndis”, “Əməkdar dövlət qulluqçusu” fəxri adları, “Tərəqqi” və “Dövlət qulluğunda fərqlənməyə görə” medalları ilə təltif edilirlər. Bu il də Prezidentin müvafiq sərəncamları ilə nazirliyin bir qrup əməkdaşı təltif olunanlar sırasındadır. Bütün bu qayğı və diqqətə görə ölkə rəhbəri İlham Əliyevə Müdafiə Sənayesi Nazirliyinin kollektivi adından dərin minnətdarlığımızı bildiririk”.
A.M.
www.oxu.az
"
"Azərbaycanda daha 2 hərbi zavod açılacaq“Müdafiə sənayesi müəssisələrinin sayı 58-ə, istehsal məmulatlarının çeşidi 1200-ə çatıb, ümumi məhsul istehsalının həcmi 6,7 dəfə, müdafiə təyinatlı məmulatların həcmi 42 dəfə artıb, 10-dan çox ölkəyə hərbi məhsul ixracı 2,7 dəfə yüksəlib...”
Oxu.Az-ın məlumatına görə, bunu müdafiə sənayesi naziri Yavər Camalov “Azərbaycan” qəzetində çap olunmuş məqaləsində yazıb.
Nazir qeyd edib ki, bu il Silahlı Qüvvələr günü ərəfəsində daha 2 istehsalat müəssisəsində kompleks tamamlanma işləri başa çatdırılıb və Ali Baş Komandan İlham Əliyevin iştirakı ilə istifadəyə verilib. Bununla da istifadəyə verimiş istehsal müəssisələrinin sayı 58-ə çatdırılıb.
“Qeyd olunan istehsal müəssisələri lazım olan müasir texnoloji avadanlıqlarla təchiz edilmiş və eləcə də inkişaf etmiş ölkələrin şirkət və firmalarından alınmış dəzgah, xüsusi cihaz və alətlərlə komplektləşdirilmişdir. Yaxın zamanlarda daha 2 zavodun - artilleriya və tank topları üçün müxtəlif çaplı mərmilərin isti ştamplanması və mexaniki emalı, həmin mərmilərin atəş yığımlarının gilizlərinin istehsalı zavodlarının açılışları nəzərdə tutulur. Eyni zamanda, döyüş sursatlarının hazırlanmasında əsas komponent kimi istifadə olunan partlayıcı maddələr - piroksilin, ballistit barıtların, trotil və heksogen istehsalı üzrə zavodların, eləcə də müxtəlif çaplı artilleriya mərmiləri üçün 4 növ başlıq partladıcılarının və müxtəlif çaplı minaatan atəş yığımları üçün müasir növ tullayıcı barıt atımlarının istehsalı sahələrinin yaradılması işləri də davam etdirilir”.
Azər Məmmədov
www.oxu.az
"
"Bayram süfrəsinin əsas təamı bahalaşdı - VİDEOYeni illə əlaqədar bazarlara çıxarılan hinduşkanın qiyməti bahalaşıb.
Oxu.Az xezerxeber.az-a istinadən bildirir ki, ölkənin müxtəlif rayonlarından gətirilən quş ətinin qiymətinin baha olmasına baxmayaraq, alıcı təlabatı az deyil. Bəzi satıcılar bildirir ki, ötən illə müqayisədə hinduşka ətinin bir kiloqramı 3-4 manat arasında bahalaşıb.
Amma bazardan-bazara da qiymətlərdə fərq var. Bir yerdə hinduşkanın kiloqramını 10 manata, digər yerdə isə 12 manata təklif edirlər.
Əsasən İsmayıllı, Beyləqan, Saatlı və İmişli rayonlarından gətirilən quş ətinin baha olmasına səbəb kimi hinduşka saxlayanların az olması, eləcə də yemin baha olması göstərilir. Ancaq qiymətlərin artmasına baxmyaraq, satıcılar təlabatın artıdığını deyirlər.
Qiymətlərin baha olması, təbii olaraq alıcıların da narazılığına səbəb olub.
Satıcıların sözlərinə görə, bahalaşma qarşıdakı günlərdə də davam edəcək.

L.Ə.
www.oxu.az 
"
"Bitkoinin dəyəri 19 min dollara yaxınlaşdıBitkoin bahalaşıb. Kriptovalyutanın dəyəri 18 min 752.0 dollar olub. 
Oxu.Az xəbər verir ki, kriptovalyutanın bazar dəyəri 316 milyard dollara yüksəlib. Həftəlik olaraq bitkoin 26,96 faiz dəyər qazanıb. 
Qeyd edək ki, növbəti həftənin cümə günü Avropa Parlamenti və Avropa dövlət başçıları Şurası bitkoin də daxil olmaqla kripto valyutaların istifadə edildiyi onlayn valyuta platformaları ilə bağlı yeni qaydaları müzakirə edəcəklər. 
L.Ə.
www.oxu.az 
"
"Bu ölkədə bazar günü ticarəti qadağan edilir Polşa Senatı bazar günü ticarətini mərhələli şəkildə qadağan edən qanun layihəsinə səs verib.
Oxu.Az xəbər verir ki, bu barədə Report xarici mətbuata istinadən məlumat yayıb. 
İstisna olaraq bazar günlərində ancaq kiçik mağazalar işləyəcək. Qeyd edilir ki, Polşa bazar günlərində alış-verişdən tədricən imtina edəcək.
""KAN"" agentliyi isə bundan əvvəl qanun layihəsinin Polşa parlamentinin aşağı palatası – Seymi tərəfindən təsdiqləndiyini bildirib.
Prosedur üç mərhələdən ibarətdir - 2018-ci ilin 1 martından ticarət mərkəzlərinə və supermarketlərə ancaq ayın birinci və sonuncu bazar günlərində işləməyə icazə veriləcək. 2019-cu ilin yanvarından isə yalnız ayın sonuncu bazar günü işləməyə icazə veriləcək. Sonuncu mərhələdə - 2010-ci ildə bazar günü ticarəti tamamilə qadağan olunacaq.
L.Ə.
www.oxu.az 
"
"Rusiya Mərkəzi Bankının sədri ABŞ-ı hədələdi Rusiya Bankı (Mərkəzi Bank) ABŞ sanksiyaları da daxil olmaqla xarici şoklara qarşı müdaxiləyə hazırlaşır.
Oxu.Az Report-a  istinadən xəbər verir ki, bunu Rusiya Bankının rəhbəri Elvira Nabiullina bəyan edib.
E.Nabiullina bildirib ki, ""xarici bazarlarda volatillik yarana bilər. Lakin bu, qısamüddətli olacaq. Mərkəzi Bankın əlində hər cür müdaxilə alətləri mövcuddur"".
Qeyd edək ki, avqust ayında ABŞ Prezidenti Donald Tramp Rusiyaya qarşı yeni sanksiyaların tətbiqi barədə qanun imzalayıb. Sanskiyaların Rusiyanın borcuna tətbiq edilməsi nəzərdə tutulur. Fevralda ABŞ Konqresi bu addımı müzakirə etmək üçün toplanacaq. E.Nabiullina qeyd edib ki, ""əgər belə bir qərar verilərsə, Rusiya Bankı suveren borcunu geri ala bilər. Bu, məqsədəuyğun sayılmasa da, mümkün variantdır"".
Xatırladaq ki, hazırda Rusiya daxili dövlət borcunun 33%-i və ya 37 mlrd. dollarlıq hissəsi xarici investorların balansındadır.
L.Ə.
www.oxu.az
"
"Azərbaycana idxal edilən bu mallar gömrük rüsumundan azad edilibGələn il yanvarın 1-dən Azərbaycana idxal edilən külçə, silindrik tökmə və ya digər ilkin formalarda poladlıq və güzgü çuqun, ferroərintilər, elektrotexniki poladdan hazırlanmış prokatlar  və qara metalların tullantıları və qırıntıları, təkrar əritmə üçün qara metalların külçələri (şixta külçələri) idxal gömrük rüsumundan azad edilib.
Oxu.Az-ın APA-ya istinadən məlumatına görə, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən hazırda külçə, silindrik tökmə və ya digər ilkin formalarda poladlıq və güzgü çuqun, ferroərintilər və elektrotexniki poladdan hazırlanmış prokatlara 0,50 faiz, qara metalların tullantıları və qırıntıları, təkrar əritmə üçün qara metalların külçələrinə (şixta külçələri) 5 faiz idzal gömrük rüsumu tətbiq olunur. Dəmir filizinin birbaşa reduksiya məhsulları və parça, okatış və ya analoji formalarda olan digər məsaməli dəmir, tərkibində əsas elementin miqdarı minimum 99,94 faiz olan parça, okatış və ya analoji formalarda dəmir qrupundan dəmir filizinin birbaşa reduksiya məhsulları da 5 faiz idxal gömrük rüsumundan azad edilib. Bu qrupdan digər mallar üçün 5 faiz idxal gömrük rüsumu isə qüvvədə qalıb. Poladlıq və güzgü çuqundan, qara metallardan qranullar və tozlar, külçələr və ya digər ilkin formalarda dəmir və aşqarlanmamış polad, eni 600 mm və ya daha çox olan, soyuq vəziyyətdə yayılmış (soyuq vəziyyətdə sıxılmış), üzərinə metal çəkilməmiş, qalvanik və ya başqa örtüyü olmayan dəmirdən və ya aşqarlanmamış poladdan yastı prokat, eni 600 mm və ya daha çox olan, üzərinə metal çəkilmiş, qalvanik və ya digər örtüklü, dəmirdən və ya aşqarlanmamış poladdan yastı prokata tətbiq edilən 5 faiz idxal gömrük rüsumu qüvvədə saxlanılıb. Eyni zamanda korroziyaya davamlı polad və aşqarlanmış poladların digər növləri -qazma işləri üçün aşqarlanmış və aşqarlanmamış poladlardan içiboş çubuqlara tətbiq edilən 5 faiz idxal gömrük rüsumu dəyişməyib.
Dəmirdən və ya aşqarlanmamış poladdan yarımfabrikatlar qrupundan eni ikiqat qalınlığından az olan düzbucaqlı (kvadrat da daxil olmaqla) en kəsikli 0,25 kütlə % və ya daha çox, lakin 0,6 %-dən az karbon olan yarımfabrikatlara tətbiq edilən 5 faiz idxal gömrük rüsumu gələn ildən 3 dəfə qaldırılır. Bu qrupdan digər yarmıfabrikatlara tətbiq edilən 5 faiz idxal gömrük rüsumu gələn il də qüvvədə olacaq. Eni 600 mm və ya daha çox olan, isti yayılmış, üzərinə metal çəkilməmiş, qalvanik və ya digər örtüyü olmayan dəmirdən və ya aşqarlanmamış poladdan yastı prokata tətbiq edilən 5 faiz idxal gömrük rüsumu qalınlığı 3 mm-dən az olan məlumatlar istisna ilə, 2017-ci ildə tətbiq edilməyə davam ediləcək. Bu qrupda rulonlarda, isti yaymadan başqa sonrakı emala məruz qalmamış, aşındırılmış, digər məmulatlara tətbiq edilən 5 faiz idxal gömrük rüsumu ləğv olunub. Ancaq dörd tərəfi və ya düzbucaqlı bağlı kalibrdə yayılmış, eni 1250 mm-dən çox olmayan və qalınlığı 3 mm-dən az olan məlumatlar üçün 5 faiz idxal gömrük rüsumu dəyişməyib. 
Döyülmədən, isti yayılmadan, isti çəkilmədən və ya isti ekstruziyadan başqa sonrakı emala məruz qalmamış, yaymadan sonra burulmuşdaxil olmaqla dəmirdən və ya  aşqarlanmamış poladdan digər çubuqlara tətbiq edilən idxal gömrük rüsumuna gəlincə, bu qrupdan döyülmüş, yayma prosesində alınan oyuqları, çıxıntıları, şırımları və ya digər deformasiyaları olan və ya yaymadan sonra burulmuş çubuqlara  tətbiq edilən 5 faiz idxal gömrük rüsumu qüvvədə qalıb. Tərkibində karbonun miqdarı 0,25 %-dən az olan, dairəvi en kəsikli, diametri 80 mm, 80 mm-dən az və çox olan betonun armaturlaşdırılması üçün istifadə olunan çubuqlara tətbiq edilən 15 faiz idxal gömrük rüsumu da dəyişməyib. Tərkibində karbonun miqdarı 0,25 %-dən az olan dairəvi en kəsikli, diametri 80 mm, o cümlədən 80 mm-dən az və çox olan çubuqlara və tərkibində 0,25 % və ya daha çox karbon olan dairəvi en kəsikli, diametri 80 mm, o cümədən 80 mm-dən az və çox olan çubuqlara tətbiq edilən 10 faiz idxal gömrük rüsumu gələn ildən 15 faiz olacaq.
S.B.
www.oxu.az
"
"BVF Azərbaycanda gözlənilən inflyasiya proqnozunu açıqlayıb -VİDEO “2018-ci ildə Azərbaycanda iqtisadi inkişaf 2% səviyyəsində olacaq. Yeni qaz layihəsinin işə düşməsi ilə bu rəqəm orta müddətdə 3,5 - 4% arasında dəyişə bilər”.
Oxu.Az Report-a istinadən xəbər verir ki, bunu Beynəlxalq Valyuta Fondunun Azərbaycana səfər edən missiyasının rəhbəri Məhəmməd Əl Qorçi deyib.
Onun sözlərinə görə, Azərbaycanda birrəqəmli inflyasiya gözlənilir:
“Yeni qaz layihəsinin işə düşməsi ilə bu rəqəm orta müddətdə 3,5-4% arasında dəyişə bilər. Görülən tədbirlər nəticəsində 2018-ci ildə inflyasiya 7%-ə düşəcək. Bank sektorunda isə risklər hələ də tam aradan qaldırılmayıb. 2018-ci ildə fiskal ödəmələr bir qədər də artacaq. Neft qiymətlərinin yüksək olması bunun neqativ təsirlərinin azalmasına kömək edə bilər”.

S.B.
www.oxu.az
"
"Azərbaycanın qeyri-neft sektorunda 4%-lik inkişaf gözlənilirGələn il Azərbaycanın qeyri-neft sektorunda 4%-lik inkişaf olacaq. 
Oxu.Az Report-a istinadən xəbər verir ki, bu barədə Beynəlxalq Valyuta Fondunun (IMF) missiyasının Azərbaycana səfərinin yekunlarına dair yayılmış press-relizində deyilir.
IMF missiyasının rəhbəri Məhəmməd əl-Qorçi deyib ki, 2017-ci ildə Azərbaycan iqtisadiyyatında stabilləşmə başlayıb: 
“Ölkədə həyata keçirilən makroiqtisadi siyasət nəticəsində iqtisadiyyatda stabilləşmə yaranıb. Qeyri-neft, o cümlədən kənd təsərrüfatı sahəsi daha da genişlənib. Görülən tədbirlərə baxmayaraq, hələ də inflyasiya yüksək həddədir. 2017-ci il üçün 0,3%-lik ÜDM, 13%-lik inflyasiya gözləyirik”.
S.B.
www.oxu.az
"
"Hansı banklar istehlak krediti verir? – ŞƏRTLƏR, TƏLƏBLƏRAzərbaycan banklarının bir hissəsi istehlak kreditlərini dayandırıb.
Oxu.Az xəbər verir ki, FED.az-ın araşdırmasına görə, ölkədə fəaliyyət göstərən 31 bankdan 7-si istehlak kreditini, ümumiyyətlə, vermir, 4 bank isə yalnız müştərilərinə (yəni maaşını bu bankdan alanlara) kredit verir.
“Access Bank” – azı 6 ay işləməlisən
Müştərinin bankdan istehlak krediti götürə bilməsi üçün 200 manat rəsmi əməkhaqqı tələb olunur. 500 manatdan 2 000 manatadək verilən istehlak krediti, 6 aydan 24 ayadək rəsmiləşdirilir. İllik 29%-lə rəsmiləşdirilən kreditdən 1%-də komissiya haqqı tutulur. Məbləğdən və müddətdən aslı olaraq zamin tələb oluna bilər ki, bunu da filialda kredit mütəxəssisi təyin edir.
Bankdan kredit əldə etmək istəyən müştəri, şəxsiyyət vəsiqəsi, gəlirləri təsdiq edən sənəd kimi iş yerindən arayış və ya əməkhaqqı kartın son 6 ayın çıxarışını təqdim etməlidir. Həmçinin Elektron Hökumət portalında əməkhaqqına da baxıla bilər.
Zamin isə şəxsiyyət vəsiqəsi, iş yerindən arayış və ya əmək haqqı kartın son 6 ayın çıxarışı sənədləri ilə kredit götürən şəxsə zamin dura bilər.
Bankdan qeyd olunub ki, müştəri haqqında məlumatın təhlili zamanı Bank əlavə sənəd tələb edə bilər və şərtlərdə dəyişikliklər oluna bilər.
“AFB Bank” – özəl sektoru sevmir
Burada istehlak krediti almaq üçün minimal maaş təyin olunmur. 500-10 000 manata arası istehlak krediti verən bank, qeyri müştəriyə 12 ay, maaşını AFB bankdan alanlara isə 24 ayadək krediti rəsmiləşdirir.
Bank faiz dərəcələrinə də fərdi yanaşır. Belə ki, bankdan maaş alanlara 26%, dövlət strukturlarına 28%, özəl sektora isə 30% tətbiq olunur. Bank 500-5 000 manat arası 1 zamin, 5 000 – 10 000 manat arası isə 2 zamin tələb edir.
Zamin və kredit götürən şəxs şəxsiyyət vəsiqəsi, iş yerindən arayış Elektron Hökumət və ya maaş aldığı bankdan çıxarış. Bankdan qeyd olunub ki, kredit götürən şəxs son iş yerində ən az 6 ay çalışmalıdır.
“AGBank” 
Bankda istehlak krediti verilmir.
“Amrahbank” 
Bankda istehlak krediti verilmir.
“Azərbaycan Beynəlxalq Bankı” – suyu “üfürərək” içir
Qeyri-müştərilərə istehlak krediti vermir.
“Azərbaycan Sənaye Bankı” – dostunla gəlməlisən
Bankdan istehlak krediti əldə etmək üçün müştəri ən az halda 250 manat rəsmi maaş almalıdır. Bankın plastik kartı vasitəsilə maaş almayan şəxslərə ancaq “Extra kart” verilir.
Kartdakı məbləğin ən az olması müştərinin öz seçimi olsa da, ən çox halda maaşın 3 misli qədər karta məbləğ köçürülür.
3 illik verilən kart 27% lə rəsmiləşdirilsə də, bu faiz güzəşt müddətinə görə dəyişir. Bundan başqa kartı əldə etmək üçün  şəxsiyyət vəsiqəsi, iş yerindən arayış olmalıdır və eyni sənədlərə sahib 1 nəfər zamin göstərilməlidir.
Qeyd edək ki, kart üçün xidmət haqqı 15-50 manat olamaqla kartın növünə görə dəyişir.
 
“Bank Avrasiya” – maaşın 300 manatdan azdırsa, gəlmə
Bankdan kredit almaq üçün ən az 300 manat rəsmi maaş almaq lazımdır. 500 manatdan 5 000 manata kimi verilən kredit 25%-30% arasında rəsmiləşdirilir. Sadəcə 12 ay müddətinə istehlak krediti verən bankın illik faizləri kredit komitəsinin qərarına əsasən dəyişir.
Kredit əldə etmək istəyən müştəri şəxsiyyət vəsiqəsi, iş yerindən arayış, son bir ildə maaş kartından (bankdan) çıxarış və eyni şərtlərlə1 nəfər zaminlə bank filiallarına müraciət etməlidir.
 
“Bank BTB” – ən bahalı krediti təqaüdçülərə verir
“Bank BTB” Bankdan kredit almaq üçün maaş məhdudiyyəti olmasa da, yaşayış minimumdan yüksək olarsa, kredit işinə baxıla bilir. 300 manatdan 5 min manatadək verilən istehlak krediti, 3 aydan 6 aya qədər müddətdə rəsmiləşdirilir.
Bankda illik faiz dərəcələri də müxtəlifdir. Belə ki, “A” kateqoriyalı müəssisələrin əməkdaşları, habelə dövlət və ya özəl müəssisələrdə çalışan 1-ci (rəhbərlik), 2-ci (rəhbərliyin birbaşa tabeçiliyində olan) şəxslər, departament və şöbə rəhbərləri: 29% və müsbət kredit tarixçəli müştərilər: 29%-lə istehlak krediti əldə edə bilir. Dövlət müəssisələrinin əməkdaşları üzrə 30%, özəl müəssisələrin əməkdaşları üzrə 31%, minimum, 400 AZN təqaüd alan təqaüdçülər (yalnız yaşa və xidmət illərinə görə təqaüdə çıxanlar) üzrə 32% təşkil edir.
Qeyd edək ki, kreditin məbləği 2000 AZN dən yuxarı olduqda 1 zamin tələb edilir.
“Bank Melli İran Bakı filialı” – azı 1000 manat götürməlisən
200 manat rəsmi maaş alan şəxslər bankdan istehlak krediti əldə edə bilər. Ən az halda 1 000 manat kredit verilsə də müştərinin maaşına baxılaraq yüksək məbləğlərdə də kredit verilə bilər. Bank istehlak kreditini 6 aydan 36 ayadək rəsmiləşdirə bilir. 18%-26% arası illik faiz dərəci tətbiq edən bank, kreditin müddətinə, müştərinin əmək haqqına, aldığı istehlak kreditinin valyutasına və təminatına görə faiz tətbiq edir. Bank, kredit əldə etmək istəyən müştərilərdən şəxsiyyət vəsiqəsi və iş yerindən arayış tələb edir.
Həmçinin eyni sənədlərlə 2 000 manata kimi 1 zamin, 5 000 manata kimi 2 zamin tələb edir.
 
“Bank of Baku” – son 6 ayın maaşını yoxlayır 
Bankdan kredit əldə etmək istəyən müştərilər ən az halda 185 manat rəsmi maaş almalıdır.
300 manatdan 10 000 manatdək istehlak krediti verən bank, krediti 3-36 aya kimi rəsmiləşdirə bilir. Əmək haqqı və kredit tarixçəsinə görə illik faiz dərəcələri 26%-32% arası dəyişir. Bundan başqa bank 2 000 manatdan yuxarı məbləğdə istehlak krediti alan müştəridən zamin tələb edir. Zaminin sayını isə filialda kredit mütəxəssisi təyin edir.
Bankdan qeyd olunub ki, kredit almaq istəyən müştəri şəxsiyyət vəsiqəsi, iş yerindan arayış və ya maaş kartından son 6 ayın çıxarışı ilə banka müraciət etməlidir.
“Günay Bank” 
İstehlak krediti vermir.
“Muğanbank” 
İstehlak krediti verilmir.
“Naxçıvanbank” - ən ucuz krediti verir 
20 000 manatadək istehlak krediti verən bank, krediti 3 aydan 18 ayadək rəsmiləşdirir. İstehlak krediti 17-18% arasında verilir. Ətraflı məlumat üçün bankla əlaqə saxlağa çalışsaq da, zənglərimizə cavab verilmədi.
“NBCBank” – 5 min manata qədər 1 zamin lazımdır
Bankın tələb etdiyi minimal əməkhaqqı 155 manatdır və əsasən Maliyyə Bazarına Nəzarət Palatasının düsturu üzrə hesablanır. Minimum kredit məbləği müştərinin istəyinə bağlıdır, maksimum isə 10 000 manatadək girovsuz, 500 000 manatadək daşınan və ya daşınmaz əmlak girovu ilə kredit verilir.
Minimal müddət müştərinin istəyinə görədir, maksimal kredit müddəti 60 aydır.
Kampaniya olan dövrdə minimal 21% maksimal kredit faizi isə 32 % təşkil edir.
Faizlərin aşağı və ya yuxarı olması müddətə görə dəyişir, kreditin verilmə müddəti nə qədər uzundursa illik % (faizi) də ona görə yüksəlir.
2500 manata qədər zaminsiz, 2500-5000 qədər 1(bir) zamin, 5000-10 000 qədər 2 zamin tələb olunur. 10 000 yuxarı girovla yanaşı zamin də tələb oluna bilər. Kampaniya olmayan dövrdə nəğd pul kreditinin illik faizi minimal 29 % maksimal 32 % təşkil edir. Kredit götürmək üçün iş yerindən arayış və ya bankdan son 6 ayın maaş haqqında çıxarışı və şəxsiyyət vəsiqəsi tələb olunur. Eyni sənədlər zamin üçün də keçərlidir.
“TuranBank” – toya getmək üçün də kredit verir
Bank müştərinin əmək haqqında  limit tətbiq etmir.
Minimum kredit məbləği 100 manat, maksimum isə 5 000 manatdır. Minimal müddət 3 ay, maksimal kredit müddəti isə 18 aydır. İstehlak krediti illik 29% tətbiq edilir.
2 000 manatadək 1(bir) zamin, 5 000 manatadək isə 2(iki) zamin tələb edilir. Kredit əldə etmək üçün şəxsiyyət vəsiqəsi, iş yerindən arayış tələb olunur. Eyni sənədlər zamin üçün də keçərlidir.
“Unibank” – 1-ci qrup əlillərdən sağlam zamin tələb edir
Bank istehlak krediti verdiyi müştərinin ən az halda 100 manat əmək haqqı almasını tələb edir. Minimum kredit məbləği 300 manat, maksimum isə 15 000 manatdır. Minimal müddət 3 ay, maksimal müddət isə 36 aydır. İstehlak krediti minimal 23%, maksimal kredit faizi isə 33% edir.
Faizlərin aşağı və ya yuxarı olması məbləğə görə dəyişir, kreditin məbləği nə qədər uzundursa illik % (faizi) də ona görə yüksəlir.
Zamin sadəcə Müddətdən Artıq Xidmət Edən (Maxe) və 1-ci qrup əlillərdən tələb edilir.
Bankdan qeyd olunu ki, maxelərin zamini maxe, 1-ci qrup əlillərin zamini isə əlil olmamalıdır. Kredit əldə etmək üçün şəxsiyyət vəsiqəsi, iş yerindən arayış ya da bankdan son 6 ayın maaş haqqında çıxarışı tələb edilir. Eyni şərtlər zamin üçün də keçərlidir.
“Yapı Kredi Bank Azərbaycan” – 4 manata 3 000 manat kredit
Bank yeni kampaniyaya start verərək gündəlik 4 manata 3000 manat kredit verir. 31 dekabr 2017-ci il tarixinə qədər ""Yapı Kredi Bank Azərbaycan"" nağd pul kreditinin illik faizinə 3% endirim edərək 25%-lə kredit verir. 12 aydan 36 aya kimi istehlak krediti verən bank illik 25%-lə (faizlə) kredit təklif edir.
“Ziraat Bank Azerbaycan”
Məlumat verilmir.
L.Ə.
www.oxu.az
"
"""Xəzər Dəniz Gəmiçiliyi"" QSC-yə yeni təyinat""Azərbaycan Xəzər Dəniz Gəmiçiliyi"" Qapalı Səhmdar Cəmiyyəti (QSC) sədrinin birinci müavini vəzifəsinə təyinat olub.
Oxu.Az xəbər verir ki, prezident İlham Əliyevin sərəncamı ilə bu vəzifəyə Mübariz Cabbarov təyin edilib.
Qeyd edək ki, sədrin sabiq birinci müavini Zamiq İsmayılov öz ərizəsi ilə vəzifədən azad olunub.
Mübariz Mustafa oglu Cabbarov 1968-ci ildə Zaqatala rayonunun Yuxarı Tala kəndində anadan olub. Evlidir, iki övladı var.
L.Ə.
www.oxu.az
"
"Sumqayıta 7 milyon manat ayrıldıAzərbaycan prezidenti İlham Əliyev Sumqayıt şəhərində çoxmənzilli binaların lift təsərrüfatının maddi-texniki bazasının möhkəmləndirilməsi və abadlıq-quruculuq işlərinin davam etdirilməsi ilə bağlı əlavə tədbirlər haqqında sərəncam imzalayıb. 
Oxu.Az xəbər verir ki, sərəncamda ölkənin sosial-iqtisadi həyatında özünəməxsus yeri olan Sumqayıt şəhəri Azərbaycan Respublikası regionlarının sosial-iqtisadi inkişafı dövlət proqramlarının uğurlu icrası nəticəsində bu gün də müasir sənaye şəhəri kimi sürətlə inkişaf etdiyi bildirilib.  
Qeyd olunub ki, Sumqayıt şəhərində qeyri-neft sənayesinin davamlı inkişafının təmin edilməsi, qabaqcıl texnologiyalara əsaslanan rəqabətqabiliyyətli sənaye sahələrinin yaradılması və istehsalat sahəsində əhalinin məşğulluğunun artırılması istiqamətində mühüm tədbirlər həyata keçirilib, o cümlədən gücü 525 MVt olan Elektrik Stansiyası, “Sumqayıt-3” yarımstansiyası tikilib, Kimya Sənaye Parkında gücü 67 MVt olan yarımstansiya, pestisid, xortum və fitinq, sürtkü yağlarının istehsalı müəssisələri, məlumatların emalı mərkəzi, “STP” MMC-nin müxtəlif istehsal sahələri üzrə ixtisaslaşmış 13 zavodu, “Azərtexnolayn” MMC-nin polad və polietilen borular, mexaniki və hidrotexniki avadanlıqlar istehsalı zavodları istifadəyə verilib, “Azərkimya” İB-nin müəssisələri yenidən qurulub, Alternativ və Bərpa Olunan Enerji Mənbələri üzrə Dövlət Agentliyinin “Azgüntex” zavodu, “Sağlam qida” Aqrar-Sənaye Kompleksi, “Azərsun Holdinq”in kağız və karton emalı kombinatı və yağ istehsalı fabriki, “Gilan” Tekstil Parkı, Mis Emalı zavodu, “Alyans Tekstil” MMC-nin uniforma istehsalı fabriki, “Azkontakt” MMC-nin beton boru və beton döşəmə daşı istehsalı müəssisələri yaradılmış, 60 mindən çox yeni iş yeri açılıb.
Bununla yanaşı, şəhərdə sosialyönümlü bir sıra infrastruktur layihələri də yerinə yetirilmiş, o cümlədən Paralimpiya və Olimpiya İdman Kompleksləri, Bayraq Muzeyi, Əlilləri Bərpa Mərkəzi, əlil və şəhid ailələri üçün ümumilikdə 240 mənzilli 5 yaşayış binası, Gənclər Mərkəzi, Uşaq-Gənclər Şahmat və Uşaq İncəsənət məktəbləri inşa edilmiş, 1 saylı Şəhər Mərkəzi Xəstəxanasının, “Kimyaçılar” Mədəniyyət Sarayının, Sumqayıt Dövlət Dram Teatrının, Tarix Muzeyinin, 1 saylı Uşaq-Gənclər İdman Məktəbinin binaları əsaslı təmir olunmuş, “ASAN xidmət” Mərkəzi fəaliyyətə başlamış, təhsil ocaqları və digər obyektlər istifadəyə verilmiş, 106 hektar ərazidə dənizkənarı bulvar-kompleksi salınmış, geniş abadlıq-quruculuq işləri görülüb. 
Sərəncama əsasən, Sumqayıt şəhərində çoxmənzilli binaların lift təsərrüfatının maddi-texniki bazasının möhkəmləndirilməsi və abadlıq-quruculuq işlərinin davam etdirilməsi üçün podratçı təşkilatlara zəruri avansın ödənilməsindən ötrü Sumqayıt Şəhər İcra Hakimiyyətinə Azərbaycan Respublikasının 2017-ci il dövlət büdcəsində nəzərdə tutulmuş Azərbaycan Respublikası Prezidentinin ehtiyat fondundan 7,0 (yeddi) milyon manat, o cümlədən çoxmənzilli binaların istismara yararsız 105 liftinin yeniləri ilə əvəz edilməsi üçün 3,7 milyon (üç milyon yeddi yüz min) manat, abadlıq-quruculuq işlərinin davam etdirilməsi üçün 3,3 milyon (üç milyon üç yüz min) manat ayrılıb.
Maliyyə Nazirliyi bu sərəncamın 1-ci hissəsində göstərilən məbləğdə maliyyələşməni təmin etməlidir. 
L.Ə.
www.oxu.az 
"
"Mərkəzi Bank 2018-ci il üçün neftin qiymət proqnozunu artırdıRusiya Mərkəzi Bankı 2018-ci ilin baza ssenasirində neftin qiyməti üzrə proqnozunu 44 dollar/bareldən təxminən 55 dollar/barelə qədər artırıb.
Oxu.Az xəbər verir ki, bu barədə Report.az “RİA Novosti” agentliyinə istinadən məlumat yayıb. 
Rusiya Mərkəzi Bankının sədri Elvira Nabiullina bildirib ki, baza ssenarisində 2018-ci il üzrə neftin qiyməti qaldırılıb: ""OPEC-in son vaxtlar əldə etdiyi razılığı nəzərə alaraq, gələn il neftin qiyməti üzrə proqnozu 44 dollar/barel əvəzinə bu ilin orta göstəricisinə yaxın - 55 dollar/barelə qədər artırmışıq. Bununla belə, ortamüddətli perspektivdə mühafizəkar yanaşmadan imtina etmək üçün əsasımız yoxdur”, - deyə o əlavə edib.
L.Ə.
www.oxu.az
"
"""DəmirBank"" 12 milyon AZN kredit verib28 il Bank sektorunda uğurlu fəaliyyət göstərən ""DəmirBank"" hazırkı iqtisadi durum şəraitində kiçik və orta sahibkarlığı, fiziki şəxslərin maliyyələşdirilməsini həyata keçirir. Belə ki, son 4 ay ərzində Bank tərəfindən 12 milyon AZN həcmində yeni kreditlər verilib. Eyni zamanda, ""DəmirBank"" filialları vasitəsilə bu müddət ərzində 30 milyon AZN həcmində 35 000-dən artıq pul köçürülməsi həyata keçirilib. Bundan əlavə, sözügedən müddət ərzində müştərilərə 3000-dək yeni plastik kart verilib. 2018-ci ilə ""DəmirBank"" daha sərfəli şərtlər ilə yeni istehlak və biznes kredit məhsullarını hazırlayır və bu istiqamətdə işlər bir müddətdir ki, davam etdirilir.
Bankda mövcud stabil vəziyyət və dayanıqlı inkişaf proseslərinin dəstəklənməsi və növbəti illər ərzində də davam etməsi, yarana biləcək bütün təhlükələrin və risklərin qarşısının alınması üçün Bank səhmdarları tərəfindən ""DəmirBank""ın məcmu kapitalının investorlar tərəfindən artırılması planı hazırlanıb və aidiyyəti Dövlət orqanlarına təqdim edilib. Bununla bağlı maliyyə sektorunun nəzarətçisi kimi çıxış edən Maliyyə Bazarlarına Nəzarət Palatası tərəfindən Banka lazımı töhfələr və dəstək göstərilir. Hal-hazırda Bankın istənilən filiallarına yaxınlaşaraq müştərilər müxtəlif bank əməliyyatlarını rahat şəkildə həyata keçirə bilər. Bank hər gün 09:00-dan 17:00-dək, Bankın Mərkəz filialı isə 09:00-dan 00:00-dək bayram və qeyri-iş günləri fəaliyyət göstərir.  
Ölkənin ilk kommersiya banklarından olan ""DəmirBank"" 1989-cu ildən fəaliyyətə başlayıb. Bankın səhmdarları sırasına beynəlxalq maliyyə təşkilatları olan “Avropa Yenidənqurma və İnkişaf Bankı” və “Hollandiya İnkişaf Maliyyə Şirkəti” (FMO) daxildir.
 
Bankla əlaqə saxlamaq üçün: 
Məlumat Mərkəzi :  (012) 149
http://www.demirbank.az
www.facebook.com/demirbank.az
www.oxu.az
"
"FES-in qərarı manata necə təsir edəcək? - Mərkəzi Bankdan cavab""ABŞ-ın Federal Ehtiyat Sisteminin (FES) faizlə bağlı qərarı qısamüddətli dövrdə böyük həcmdə spekulyativ kapital daxilolmalarına malik olan ölkələrə təsir göstərir. Azərbaycan isə irihəcmli spekulyativ kapital daxilolmalarına malik ölkə olmadığından FES-in son qərarının təsiri ilə burada hər hansı qısamüddətli dəyişiklik gözlənilmir"".
Oxu.Az xəbər verir ki, bu barədə Azərbaycan Mərkəzi Bankından (AMB) APA-nın sorğusuna cavabda bildirilib. 
AMB bildirir ki, bu qərarın manatın məzənnəsinə birbaşa təsiri yoxdur.
""Bütövlükdə manatın məzənnəsinin kəskin dəyişməsinin fundamental iqtisadi əsası yoxdur. Belə ki, hazırda ölkədə həyata keçirilən məzənnə rejiminə uyğun olaraq manatın ABŞ dollarına nəzərən məzənnəsi valyuta bazarındakı tələb-təklif nisbətindən asılı olaraq formalaşır. Xarici valyuta bazarındakı tələb-təklif nisbəti isə əsasən tədiyyə balansının vəziyyətindən, yəni ölkəyə daxil olan və ölkədən çıxan xarici valyutanın həcmi ilə yanaşı, neft transferlərinin məbləğindən asılıdır ki, bunlar da bu gün tarazlaşdırıcı nisbətdə olduqları üçün manatın ABŞ dollarına nisbətən məzənnəsi sabit dinamikadadır"", - deyə tənzimləyicidən bildirilib.
Ötən gün FES uçot dərəcəsini 0,25% səviyyəsindən 1,50%-dək artırıb.
L.Ə.
www.oxu.az
"
" Eyni mənzili bir neçə nəfərə satmaq mümkün olmayacaq - YENİ QANUNBu gün Milli Məclisin plenar iclasında ""Azərbaycan Respublikasının Mülki Məcəlləsində dəyişiklik edilməsi haqqında"" qanun layihəsi müzakirəyə çıxarılıb.
Oxu.Az APA-ya istinadən xəbər verir ki, Milli Məclisin Hüquq siyasəti və dövlət quruculuğu komitəsinin sədri Əli Hüseynli qanun layihəsi barədə məlumat verib.
Mənzil satışı zamanı bir çox problemlərin yarandığını deyən Ə.Hüseynli qeyd edib ki, bu qanuna dəyişiklik problemlərin həllini nəzərdə tutur.
Qanun layihəsinə əsasən, Azərbaycanda tikintisi başa çatmayan binaların tərkib hissələrinin (mənzillərin) alqı-satqısı, həmin binalarda mənzil əldə edən şəxslərin mülkiyyət hüquqlarının qeydiyyatı ilə bağlı çoxlu çatışmazlıqlar, o cümlədən mənzillərin eyni zamanda bir neçə şəxsə satılması kimi sui-istifadə hallarının aradan qaldırılması üçün tam yeni bir mexanizm yaradılacaq.
Layihə daşınmaz əmlaka sərəncam verilməsi və daşınmaz əmlakın dövlət reyestrinin aparılması sahəsində fəaliyyətin təkmilləşdirilməsi, notariusla daşınmaz əmlakın dövlət reyestri arasında əlaqələrin elektron informasiya sistemləri vasitəsilə daha çevik qurulması, eləcə də tikilməkdə olan (tikintisi başa çatmayan) binaların tərkib hissələrinin (mənzillərin) alqı-satqısı prosesinin tənzimlənməsi məqsədi ilə hazırlanıb.
Layihəyə əsasən yeni mexanizmin əsas hissəsi mənzillərin vətəndaşlara satılmasına qədər olan prosedurlardan ibarətdir.
Layihədə Mülki Məcəllənin 144-cü (Daşınmaz əmlakın dövlət reyestri obyektlərinə dair sərəncam verilməsi haqqında müqavilələrin notariat qaydasında təsdiqlənməsi) maddəsinin 144.2-1-ci bəndi yeni redaksiyada verilir. Bəndə əsasən, sərəncam verən tərəfin sərəncam hüququnun və öhdəliklərinin, eləcə də əmlakın mövcud yüklülüyünün daşınmaz əmlakın dövlət reyestrində yoxlanılması məqsədilə “Notariat haqqında” qanuna uyğun olaraq notariuslarla daşınmaz əmlakın dövlət reyestri arasında məlumat və sənəd mübadiləsi imkanı, o cümlədən notariusların daşınmaz əmlakın dövlət reyestrinə elektron qaydada birbaşa çıxışı təmin edilməlidir.
144.3-cü bəndə görə notarius daşınmaz əmlak üzərində sərəncam verilməsinə dair müqaviləni təsdiqlədikdən dərhal sonra onu elektron formada informasiya sistemləri vasitəsilə və təsdiqlənmiş yazılı formada sifarişli poçt göndərişi vasitəsilə daşınmaz əmlakın dövlət reyestrinə göndərməlidir. Belə müqavilə ondan irəli gələn mülkiyyət və digər əşya hüquqlarının daşınmaz əmlakın dövlət reyestrində qeydiyyatının aparılmasına dair ərizə hesab olunur və həmin müqavilə əsasında müvafiq hüquqlar dövlət qeydiyyatına alınır.
Mülki Məcəllənin 144.5-cü bəndi də yeni redaksiyada verilir. Belə ki, daşınmaz əmlaka mülkiyyət hüququ əmlakın fiziki cəhətdən bölünməsini nəzərdə tutmayan, lakin yaranacaq ümumi paylı mülkiyyətdə payların nisbətini faizlə müəyyənləşdirən bölünmə planı əsasında bölünə bilər. Mülkiyyətçi tərəfindən tərtib edilən belə bölünmə planı müvafiq icra hakimiyyəti orqanının müəyyən etdiyi qaydada təsdiq edildikdən sonra mülkiyyətçinin bölünmə nəticəsində yaranan payların hər birinə mülkiyyət hüququ daşınmaz əmlakın dövlət reyestrində qeydə alınır.
Sənəddə qeyd olunub ki, Azərbaycanda tikintisi başa çatmayan binadan mənzil alan alıcının üzərinə mənzilin alış qiymətini tikinti başa çatmazdan əvvəl tam şəkildə ödəmək öhdəliyi qoyula bilməyəcək.
Layihəyə əsasən, bu zaman ödəmələr müqavilələrdə ayrı mərhələ və hissələr nəzərdə tutulmayıbsa, bu Məcəlləyə əlavə edilmiş 770-1-ci maddədə nəzərdə tutulmuş şərtlər nəzərə alınmaqla və tikintinin mərhələləri üzrə hissələrlə həyata keçirilməlidir. Başqa sözlə, layihənin 770-1-ci maddəsinə əsasən, tikintisi başa çatmayan binanın yerləşdiyi torpaq sahəsində tərkib hissələrin bağlı olduğu payların özgəninkiləşdirilməsi zamanı yaranan podrat münasibətlərində alış qiymətinin (muzdun) ödənilməsi yalnız aşağıdakı şərtlər mövcud olduqda tələb edilə bilər:
- 770-1.1.1. Bu Məcəllənin 144-1.4-cü (Bölünmə planına əsasən, mülkiyyətindəki torpaq sahəsində yaranan paylara və tikintisi başa çatmayan binanın həmin paylara bağlı olan tərkib hissələrinə sərəncam verilməsi haqqında müqavilələr notariat qaydasında təsdiqlənməli və tərkib hissələri əldə edən şəxslərin xeyrinə bu məcəllənin 147-ci (Torpaq sahəsinə bağlı təminat qeydi) maddəsinə uyğun olaraq təminat qeydi aparılmalıdır) maddəsində nəzərdə tutulan müqavilə notarial qaydada təsdiq edilibsə;
- 770-1.1.2. Daşınmaz əmlakın dövlət reyestrində binanın yerləşdiyi torpaq sahəsində tərkib hissələrin bağlı olduğu paylar barədə əldə edənin xeyrinə təminat qeydi aparılıbsa;
- 770-1.2. Bu məcəllədə müəyyən edilən şərtlər tikintisi başa çatmayan binanın yerləşdiyi torpaq sahəsində tərkib hissələrin bağlı olduğu paylar üzərində mülkiyyət hüququnun keçməsi barədə satıcı qismində çıxış edən podratçının öhdəlik götürdüyü hallara da şamil edilir;
- 770-1.3. Müqavilələrdə ayrı mərhələ və hissələr nəzərdə tutulmayıbsa, alış qiymətinin (muzdun) ödənilməsi tikintinin mərhələləri üzrə hissələrlə göstərilən faizlərdən çox olmamaq şərti ilə aparıla bilər;
- 770-1.3.1. torpaq-qazma işlərinin başlanılmasından sonra-müqavilə məbləğinin 30 faizi;
- 770-1.3.2. tikilinin yan və daxili divarları, dam örtüyü hazır olduqdan sonra-müqavilə məbləğinin 10 faizi;
- 770-1.3.3. dam səthlərinin və navalçalarının (novların) qurulması işləri başa çatdıqdan sonra-müqavilə məbləğinin 8 faizi;
- 770-1.3.4. istilik təchizatı sistemlərinin quraşdırılması başa çatdıqdan sonra-müqavilə məbləğinin 3 faizi;
- 770-1.3.5. su xətlərinin çəkilməsi başa çatdıqdan sonra-müqavilə məbləğinin 3 faizi;
- 770-1.3.6. elektrik xətlərinin çəkilməsi başa çatdıqdan sonra-mqavilə məbləğinin 3 faizi;
- 770-1.3.7. pəncələrin quraşdırılması (şüşələrin taxılması da daxil olmaqla) başa çatdıqdan sonra-müqavilə məbləğinin 10 faizi;
- 770-1.3.8. daxili suvaq işləri başa çatdıqdan sonra-müqavilə məbləğinin 6 faizi;
- 770-1.3.9. birdən artıq tərkib hissəsi olan binada birdən artıq tərkib hissəyə xidmət edən sahələrin döşəmələri hazır olduqdan sonra-müqavilə məbləğinin 3 faizi;
- 770-1.3.10. fasad işləri başa çatdıqdan sonra-müqavilə məbləğinin 10 faizi;
- 770-1.3.11 su anbarı da daxil olmaqla, binaya xidmət edən və binadan ayrıca inşa edilən obyektlərin tikintisi başa çatdıqdan sonra-müqavilə məbləğinin 9 faizi;
- 770-1.3.12. bina tam hazır olduqdan və onun istismarına icazə verildikdən sonra-müqavilə məbləğinin 5 faizi;
- 770-1.4. Tikintisi başa çatmayan binanın yerləşdiyi torpaq sahəsində tərkib hissələrin bağlı olduğu payların alqı-satqı müqavilələrinə bu məcəllənin daşınmaz əşyaların alqı-satqısı haqqında müddəaları müvafiq surətdə tətbiq edilir.
Layihə səsə qoyularaq qəbul edilib.
L.Ə.
www.oxu.az
"
"Dolların növbəti həftəyə olan məzənnəsi Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 18.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Bu şirkət maaşları bitkoinlə verəcək Yaponiyada şirkət işçilərinin maaşlarını bitkoinlə ödəməyə hazırlaşır. 
Oxu.Az xəbər verir ki,  GDO İnternet Qrup adlı şirkətin açıqlamasına görə, 2018-ci ilin mart ayından etibarən 4 min nəfər işçinin maaşının 100 min yenlik (təxminən 870 dollar) hissəsi kriptovalyuta ilə veriləcək. 
O da məlum olub ki, kriptovlayuta ilə ödəmə işçilərlə razılaşdırılıb. Qeyd edək ki, bitkoinlə ödəniş ölkənin qanunlarına uyğundur. 
L.Ə.
www.oxu.az
"
"Bitkoinin əsas sərmayədarı kimdir? - VİDEO ""Bitkoin kriptovalyutası ətrafında son zamanlar yaranan ajiotajın səbəbkarı Yaponiya xalqıdır"".
Oxu.Az Türkiyə mətbuatına istinadən xəbər verir ki, belə bir açıqlama ilə ""Deutsche Bank""ın analitikləri çıxış edib.
Bildirilir ki, kişilərdən ibarət yapon investorlar Çindəki bitkoin birjalarının bağlanmasından sonra kriptovalyutanın gələcəyinə istiqamət verən qrup olub. 
Eyni zamanda, bitkoin əməliyyatlarının 32 faizi ABŞ dolları, 12 faizi isə Koreya valyutası ilə reallaşdırılıb.
Qeyd edək ki, dünyanın ən  böyük kriptovalyutası olan bitkoin oktyabr-noyabr aylarında 127 faiz dəyər qazanıb. 

L.Ə.
www.oxu.az
"
"Məhkəmə Maliyyə Bazarlarına Nəzarət Palatasına yenə ""yox"" dediBakı Apellyasiya Məhkəməsi Maliyyə Bazarlarına Nəzarət Palatasının iddiasına “yox” deyib.
Söhbət “Başak İnam” sığorta şirkətinin məcburi ləğv edilməsindən və iflas proseduruna başlanılmasından gedir.
Oxu.Az Fins.az-a istinadən xəbər verir ki, Palata bununla bağlı noyabr ayının 23-də məhkəməyə müraciət edib.
1 saylı Bakı İnzibati İqtisad Məhkəməsində Palatanın ərizəsinə baxılıb və sığorta şirkətinin məcburi ləğvindən imtina edilib. Palata qərarla bağlı apellyasiya şikayəti verib. Dekabr ayının 14-də Bakı Apellyasiya Məhkəməsi işə baxıb və eyni qərarı qüvvədə saxlayıb.
A.H.
www.oxu.az
"
"Türkmənistanda ərzaq qıtlığı başladı - ACLIQTürkmənistanda əsas qida məhsullarının qıtlığı yaranıb. 
Oxu.Az xəbər verir ki, bu barədə  lenta.ru “Azadlıq”  radiosuna istinadən məlumat yayıb. Bildirilir ki, Marıy və Axal əyalətlərində noyabr ayında un iki dəfə bahalaşıb. Nəticədə sakinlər növbəti bahalaşmanın baş verəcəyində qorxaraq, kütləvi şəkildə un almağa başlayıblar. Beləliklə, bu vilayətlərdə un qıtlığı yaranıb. 
Məlum olur ki, dekabrın əvvəlində bütün ölkədə un qatlığı başlayıb. Nəticədə aşağı keyfiyyətli çörək belə 0,28 dollara qədər bahalaşıb. Türkmən valyutası ilə bu, çörəyin 1,45-1,50 manat olması deməkdir. Aşqabadda isə yüksək keyfiyyətli  undan hazırlanan çörək 3,5 manatdır.
Ət məhsulları ilə bağlı da qıtlıq yaşanmaqdadır. Dövlət mağazalarında toyuq budunun kiloqramı 8 manat (2,3 dollar) təşkil edir. Bir nəfərə 1 kq-dan artıq ət satılmır.
L.Ə.
www.oxu.az
"
"Deputatlar arasında qanun layihəsi ilə bağlı fikir ayrılığıBu gün Milli Məclisin plenar iclasında yenidən hazırlanan ""Azərbaycan Respublikasının Hesablama Palatası haqqında"" qanun layihəsi müzakirəyə çıxarılıb.
Oxu.Az APA-ya istinadən xəbər verir ki, Milli Məclisin İqtisadi siyasət, sənaye və sahibkarlıq komitəsinin sədri Ziyad Səmədzadə deyib ki, yeni qanun layihəsində maddələrin sayı artıb.
6 fəsil 41 maddədən ibarət olan layihədə Hesablama Palatasının statusu, fəaliyyətinin hüquqi əsasları, idarəetmə və təşkilati strukturu, habelə dövlət vəsaitlərinin qanunauyğun, məqsədyönlü və effektiv istifadəsinə dövlət nəzarətinin təmin edilməsi sahəsində kənar dövlət maliyyə nəzarətinin obyektləri ilə və digər tərəflərlə münasibətlərini tənzimləyir. Z.Səmədzadə bildirib ki, qanun layihəsində maliyyə, uyğunluq və səmərəlilik auditi öz əksini tapıb.
Sənəddə Hesablama Palatasının səlahiyyətlərinin artırılması təklif edilir. Qanun layihəsində Hesablama Palatası dövlət vəsaitlərinin xəzinə hesabına və kənar dövlət maliyyə nəzarətinin məqsədləri çərçivəsində onların elektron informasiya sistemlərinə daxil ola biləcək: ""Bu da dövlət vəsaitlərindən daha səmərəli istifadənin təmin olunmasına imkan verəcək"".
Z.Səmədzadə qeyd edib ki, yeni qanun kənar dövlət maliyyə nəzarəti orqanı olaraq Palatanın sərhədlərinin konkret müəyyənləşdirilməsi ilə dövlət vəsaitləri üzərində nəzarəti konkretləşdirir. Onun sözlərinə görə, Palatanın büdcə prosesində iştirakında konkret mərhələlər müəyyən olunub.
Qanunda bildirilir ki, növbəti büdcə ili üzrə dövlət büdcəsi haqqında qanun layihəsi ona əlavə edilmiş digər sənədlərlə birlikdə bu qanuna və ""Büdcə sistemi haqqında"" qanuna uyğun olaraq rəy verilməsi üçün Milli Məclisdən Hesablama Palatasına daxil olduqdan sonra Hesablama Palatası 30 gün müddətində rəy verir və Milli Məclisə təqdim edir.
Bundan başqa, dövlət büdcəsinin icrası barədə illik hesabat və müvafiq qanun layihəsi rəy verilməsi üçün Milli Məclisə daxil olduğu gündən 15 gün müddətində Hesablama Palatası onlara rəy verir və öz rəyini Milli Məclisə təqdim edir.
Millət vəkili Qüdrət Həsənquliyev Hesablama Palatasının bələdiyyələrə ayrılan vəsaitlərin istifadəsi ilə bağlı audit yoxlaması aparmasına ehtiyacın olmadığını vurğulayıb: ""Elə bələdiyyələr var ki, bəlkə də, 200 manat vəsait almayıb. Dövlət büdcəsindən az vəsait alan bələdiyyələrin yoxlanılmasına nə ehtiyac var? 10 milyonlarla manat dövlət zəmanəti ilə kredit götürmüş səhmdar cəmiyyətlər, dövlət büdcəsindən 100 milyonlarla vəsait alan qurumlar maliyyə yoxlamasından kənarda qalır. Bələdiyyələrin əvəzinə bu qurumların vəsaitlərdən istifadəsinə nəzarət edilməlidir?""
Spiker Oqtay Əsədov buna cavab olaraq bildirib ki, Hesablama Palatası seçim yolu ilə bələdiyyələrin fəaliyyətini yoxlayır və yoxlamalıdır.
Hesablama Palatasının sədri Vüqar Gülməmmədov deyib ki, qanunun 3 və 5-ci maddəsində qurumun statusu aydın göstərilib: ""Hesablama Palatası son 10 ildə Azərbaycanda heç bir bələdiyyəni yoxlamayıb. Digər millət vəkillərinin təkliflərini nəzərdən keçirməyə çalışacağıq"".
Layihə I oxunuşda səsə qoyularaq qəbul edilib.
L.Ə.
www.oxu.az
"
"Bu ölkə uçot dərəcəsini endirdi Rusiya Mərkəzi Bankı uçot dərəcəsinin 8,25 faizdən 7,75 faizə endirib. 
Oxu.Az Rusiya mətbuatına istinadən xəbər verir ki, bank 2018-ci ilin birinci yarısında yenə də faiz azaltmasına gedəcəyinə dair mesajlar verib.  
Qeyd edək ki, bank ölkədə 2017-ci il üzrə 3, 2018-ci il üzrə 4 faizlik inflyasiya proqnozlaşdırır. Rusiya Mərkəzi Bankının hesabatına əsasən, dekabrın 11-nə ölkədə illik inflyasiya 2, 5 faiz olub. 
L.Ə.
www.oxu.az
"
"Tələsin, mənzilinizi bu il alın, gələn ilə köçmək qalsın""Alians Development and Construction""un layihəsi olan “Panorama Park” Qapalı Yaşayış Kompleksi yeni qış kampaniyasına start verib. Qapalı Yaşayış Kompleksi 10 binadan ibarət olmaqla, 1357 mənzili,  2 mərtəbəli avtodayanacaq, hər blok üçün 2 ədəd sərnişin və 1 ədəd yük daşınması üçün nəzərdə tutulan səssiz rejimdə işləyən liftlər, kompleksin fasiləsiz enerji ilə təmin edən generatorla, 24/7 canlı və kamera nəzarəti, uşaqlar üçün geniş həyətyanı sahə, market, uşaq bağçası, gözəllik salonu, idman zalları və digər lazımi obyektlərlə təchiz ediləcək.
Qapalı Yaşayış Kompleksi etaplı təhvil verilən bloklardakı mənzil sahibləri mənzillərinin təmirinə artıq başlayıblar. 2018-ci ildə təhvil veriləcək “Panorama Park” Qapalı Yaşayış Kompleksi rahatlığın və keyfiyyətin nümunəsidir.
“Panorama Park” Qapalı Yaşayış Kompleksi layihə təhvilinin son aylarındadır. Hər zaman müştərilərinə yeni endirim və hədiyyələr təklif edən ""Alians Development and Construction"" şirkəti 2018-ci ilin astanasında yeni müştərilərinə yeni yaşam məkanlarını yeni endirimlərlə əldə etmələrini təklif edir.
Hər bir mənzil alan müştərilərə hər bir ölçüdə hədiyyəmiz olacaq :
1. 1 otaqlı mənzillərdə - Sizə hədiyyəmiz “BALKON” olacaq  ( 50.93 m2 -ə ,3.70 m2  balkon hədiyyə edildikdə 47.23 m2 ödəniş ediləcək)
2. 2 otaqlı mənzillərə - Sizə hədiyyəmiz “10-cu m2 HƏDİYYƏ” olacaq  (80.11 m2 -ə ,8 m2  hədiyyə edildikdə 72.11 m2 ödəniş ediləcək)
3. 3-4 otaqlı mənzillərə -  Sizə hədiyyəmiz “QARAJ” olacaq
Bunların  hamısını  5 illik ipoteka ilə əldə etmək olar. Siz yalnız 10% ilkin ödəniş edin və tək şəxsiyyət vəsiqənizi götürməyi unutmayın.
Kampaniyalar 15 yanvara kimi etibarlıdır.
Yeni ildən siz artıq nağd və ilkin ödəniş 30%-50%  başlayan bir şərtlə mənzil əldə edə biləcəksiz. Tələsin!
Hal-hazırda Kompleksdə 1, 2, 3, 4 və 5 otaqlı mənzillər mövcuddur.
Daha ətraflı məlumat əldə etmək üçün satış ofislərimizə müraciət etməniz kifayət edəcək.
Yeni iliniz, eviniz və qarajınız mübarək olsun.
 Əlaqə: * 27 27 / 055 400 27 27
http://panoramapark.az/az/
https://www.facebook.com/panoramaparkbaku/











www.oxu.az
"
"Bakıda 750 manata “Opel”, 3700-ə “Jeep” SATILIRMilli Elmlər Akademiyası balansında olan mərkəzə məxsus avtomobili 750 manata satışa çıxarıb.
Oxu.Az xəbər verir ki, Əmlak Məsələləri Dövlət Komitəsi 9 yanvarda növbəti avtomobil hərracı təşkil edəcək. Hərracda özəlləşdirməyə təqdim edilən ən ucuz avtomobil AMEA-nın ""Azərbaycan Ensiklopediyası"" Elmi Mərkəzinin təqdim etdiyi ""Opel Omeqa"" markalı avtomobildir. Nəqliyyat vasitəsi üçün ilkin satış qiyməti 750 manatdır.
Bu hərracda Baş Prokurorluq da 2775 manata ""Nissan Maksima"" markalı avtomobili satışa təqdim edib. Dövlət Neft Fondu isə hərraca 1997-ci ilin ""Jeep Grand Cherokee"" markalı avtomobili çıxarıb. İlkin qiymət isə 3716 manatdır.
A.H.
www.oxu.az
"
"İlin əvvəlindən təhsil və səhiyyəyə bu qədər vəsait xərclənib Bu ilin yanvar-oktyabr aylarında dövlət büdcəsinin gəlirləri əvvəlki ilin eyni dövrü ilə müqayisədə 12% artaraq 13 mlrd. 557,1 mln. manata, xərcləri isə 13,5% artaraq 14 mlrd. 150,2 mln. manata çatıb.
Oxu.Az Dövlət Statistika Komitəsinə istinadən xəbər verir ki, büdcə daxilolmalarının 22,4%-i və ya 3,043 mlrd. manatı əlavə dəyər vergisi (ƏDV), 15,3%-i və ya 2 mlrd. 72,3 mln. manatı hüquqi şəxslərin mənfəət (gəlir) vergisi, 6,4%-i və ya 867,3 mln. manatı fiziki şəxslərin gəlir vergisi, 3,7%-i və ya 506,8 mln. manatı aksizlər, 10,8%-i vergilərin digər növləri, 41,4%-i isə vergi olmayan gəlirlər hesabına təmin edilib.
Büdcə vəsaitlərinin 27,1%-i və ya 3 mlrd. 830,6 mln. manatı iqtisadiyyatın inkişafı və tənzimlənməsinin, 15,4%-i və ya 2 mlrd. 174,2 mln. manatı sosial müdafiə və sosial təminat, 14,5%-i və ya 2,057 mlrd. manatı ümumi dövlət xidmətləri, 13%-i və ya 1 mlrd. 841,5 mln. manatı təhsil və səhiyyə sahələrinin, 30%-i və ya 3 mlrd. 141,2 mln. manatı isə digər sahələrin maliyyələşdirilməsinə xərclənib.
L.Ə.
www.oxu.az
"
"Hesablama Palatası bu fondda maliyyə və hüquq pozuntuları aşkarladı""Əmanətlərin Sığortalanması Fondunda audit tədbiri başa çatmayıb, proses davam edir"".
Oxu.Az  xəbər verir ki, bunu Hesablama Palatasının sədri Vüqar Gülməmmədov deyib.
Onun sözlərinə görə, yalnız iki bankın müştərilərinə ödənilən kompensasiyaların araşdırılması başa çatıb: ""Müəyyən olunub ki, Fond tərəfindən iki bankın müştərilərinə kompensasiyaların verilməsi zamanı bəzi maliyyə və hüquq pozuntularına yol verilib. Bu faktların ciddiliyini nəzərə alaraq Hesablama Palatasının Kollegiyası bu materialların hüquq-mühafizə orqanlarına göndərilməsi ilə bağlı qərar qəbul edib"".
L.Ə.
www.oxu.az
"
"Kriptovalyutaların kapitalizasiyası şirkətlərdən geridə qalır Kriptovalyuta bazarının kapitalizasiyası 512 milyard dollara yüksəlib. 
Oxu.Az xəbər verir ki, kriptovalyutalarda bazar dəyərinə görə birinci sırada bitkoindir. Biktoinin dəyəri 291,36 milyard dollardır. İkinci sırada ethereumun adı yer alır. Bu kriptovalyutanın bazar qiyməti 69 milyard dollardır. ""Bitcoin Cash""in bazar kapitalizasiyası  31,6 milyard dollar, ""Ripple"" 21,4 milyard dollar,laytkoin 16,3 milyard dollardır. 
Hazırda kriptovalyutaların kapitalizasiyası 5 beynəlxalq şirkətin bazar dəyərindən geridə qalır.  Bunlar aşağıdakılardır: ""Apple"" - 881,6 milyard dollar, ""Alphabet"" - 725,8 milyard dollar, ""Microsoft"" -  660,2 milyard dollar, ""Amazon"" - 561,4 milyard dollar və ""Facebook"" - 514,2 milyar dollar. 
Onu da qeyd edək ki, kriptovalyutaların bazar kapitalizasiyası artıq ""Alibaba"" (447,3), ""Johnson & Johnson"" (383,9) şirkətlərini geridə qoyub.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 15-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Bayram ərəfəsində qiymətlər bahalaşacaqmı? - ŞƏRHBu ilin yanvar-noyabr aylarında Azərbaycanda istehlak məhsulları və xidmətlərin qiymətləri 2016-cı ilin müvafiq dövrünə nisbətən 13,4%, o cümlədən ərzaq məhsullarının qiymətləri 17,1%, qeyri-ərzaq mallarının qiymətləri 12,1%, əhaliyə göstərilən ödənişli xidmətlərin qiymətləri 9,6% artıb.
Noyabr ayında oktyabra nisbətən istehlak məhsulları və xidmətlər 0,2%, o cümlədən ərzaq və qeyri-ərzaq məhsulları 0,3% bahalaşıb, əhaliyə göstərilən ödənişli xidmətlərin qiymətləri isə sabit qalıb.
Balaşmanı Oxu.Az-a şərh edən iqtisadçı-ekspert Qubad İbadoğlu bahalaşmanın yeni dalğasının başladığını dedi: ""Noyabr ayında oktyabr ayı ilə müqayisədə kolbasa məmulatlarının, balıq məhsullarının, süd məhsulları, pendir və yumurtanın, kərə, zeytun və marqarin yağlarının, xiyarın, bibərin, badımcanın, soğanın, kartofun, çayın qiymətlərində bahalaşma qeydə alınıb.
Göründüyü kimi, əsas bahalaşma ərzaq səbətində, xüsusilə də ət-balıq, süd və tərəvəz məhsullarında müşahidə olunub ki, bu da aztəminatlı əhalinin istehlakında böyük paya malikdir. Müşahidə olunan maraqlı məqamlardan biri də kərə yağının qiymətində bahalaşmanın davam etməsidir. Halbuki Nazirlər Kabinetinin qərarı ilə Azərbaycana idxal olunan kərə yağı, digər yağlar, süd məhsullarından hazırlanmış yağlara görə gömrük rüsumunun dərəcəsi 15-dən 5-dək azaldılıb. Bu qərar artıq bir neçə gündür ki, qüvvədədir. Görünən odur ki, kərə yağının idxalında gömrük rüsumlarının 3 dəfə azaldılmasından istehlakçılar deyil, daha çox şirkətlər bəhrələnirlər"".
İqtisadçı bildirir ki, qarşıdan gələn yeni bayramı ərəfəsində ərzaq mallarının qiymətini artıran faktorlar daha fəallaşacaq: ""Odur ki, dəyərli istehlakçılar, qiymətlərin bahalaşmasının yeni dalğasına hazır olun, nəzərə alın ki, ərzaq qiymətləri bu ilin bayram süfrəsində rekord səviyyəyə çatacaq"".
Leyla Əliyeva
www.oxu.az
"
"Azərbaycan nefti bahalaşdı Azərbaycanın dünya bazarına çıxararaq satdığı ""Azeri LT CIF"" markalı xam neftin 1 barelinin qiyməti 0,49 dollar, yaxud 0,75% artıb.
Oxu.Az xəbər verir ki, ""Azeri LT CIF"" markalı neftin qiyməti 65,66 dollar/barelə bərabər olub.
L.Ə.
www.oxu.az
"
"Bitkoin 18 min dollara yaxınlaşdı - CƏDVƏLBu gün bitkoin bahalaşıb. Kriptovalyutanın dəyəri 17.246,0 dollar olub. 
Oxu.Az xəbər verir ki, kriptovalyutanın bazar dəyəri 291,36 milyard dollara yüksəlib. Həftəlik olaraq bitkoin 3,42% dəyər qazanıb. 
Ethereumun məzənnəsi isə gündəlik 4,82% ucuzlaşaraq 653,20 dollar olub. 
Qeyd edək ki, ethereumun bazar kapitalizasiyası 63,62 milyard dollara yüksəlib. 



L.Ə.
www.oxu.az
"
"Manatın bu günə olan məzənnəsi - RƏSMİAzərbaycan Mərkəzi Bankı 15 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2.0032  manat olub.



L.Ə.
www.oxu.az
"
"Neft bahalaşdı Dünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,14 dollar və ya 0,25% artaraq 57,18 dollar təşkil edib.
Brent markalı neftin 1 barelinin dəyəri isə 0,03 dollar və ya 0,05% artaraq 63,34 dollar olub.
L.Ə.
www.oxu.az
"
"İl ərzində buraxılan ipoteka istiqrazlarının həcminə dair tələb dəyişibNazirlər Kabineti “Azərbaycan İpoteka Fondu” Açıq Səhmdar Cəmiyyətinin uzunmüddətli (beş ildən artıq) ipoteka istiqrazlarına dövlət zəmanətinin verilməsi şərtlərinin və mexanizminin, onların emissiyasının illik həcminin, güzəştli ipoteka kreditlərinin maliyyələşdirilməsinə yönəldilən hissəsinin müəyyən edilməsi Qaydası”nda dəyişikliklər edib.
Oxu.Az-ın APA-ya istinadən məlumatına görə, bu Qayda “Azərbaycan İpoteka Fondu” ASC-nin uzunmüddətli (beş ildən artıq) ipoteka istiqrazlarına dövlət zəmanətinin verilməsi şərtləri və mexanizmini, onların emissiyasının illik həcmini, güzəştli ipoteka kreditlərinin maliyyələşdirilməsinə yönəldilən hissəsini müəyyən edir.
Qaydaya əsasən zamin Azərbaycan Respublikası adından dövlət zəmanəti verən və dövlət zəmanəti üzrə öhdəliklərin icrasını təmin edən icra hakimiyyəti orqanı qismində çıxış edən Maliyyə Nazirliyidir. Emitent isə ipoteka istiqrazlarının emissiyasını bu Qaydaya uyğun həyata keçirən “Azərbaycan İpoteka Fondu” Açıq Səhmdar Cəmiyyətidir. İndiyə qədər emitent tərəfindən emissiya edilən (buraxılan) ipoteka istiqrazları üzrə dövlət zəmanətinin məbləği zamin tərəfindən müvafiq il üzrə dövlət büdcəsi haqqında qanunun daxili dövlət borclanmasının yuxarı həddində (limitində) nəzərə alınıb. Dəyişikliyə əsasən bundan sonra emitent tərəfindən emissiya edilən (buraxılan) ipoteka istiqrazları üzrə dövlət zəmanətinin məbləği zamin tərəfindən müvafiq il üzrə dövlət büdcəsi haqqında qanunun daxili dövlət borclanmasının deyil, dövlət zəmanətlərinin məbləğinin yuxarı həddində (limitində) nəzərə alınacaq.
“Azərbaycan İpoteka Fondu” ASC-nin Müşahidə Şurası ipoteka istiqrazlarının emissiyasının illik həcmi və güzəştli ipoteka kreditlərinin maliyyələşdirilməsinə yönəldilən hissəsi üzrə təklifləri təsdiqlədikdən sonra razılaşdırılması üçün Maliyyə Nazirliyinə təqdim edib. Maliyyə Nazirliyi müvafiq il üzrə dövlət büdcəsi haqqında qanuna daxil edilməsi üçün daxili dövlət borclanmasının yuxarı həddi (limiti) barədə təkliflərin hazırlanması zamanı ipoteka istiqrazlarının emissiyasının illik həcmi və güzəştli ipoteka kreditlərinin maliyyələşdirilməsinə yönəldilən hissəsini nəzərə alıb.  Dəyişikliyə əsasən artıq bu sahədə əsas səlahiyyətli orqan Nazirlər Kabineti olacaq. 
Başqa sözlə, “Azərbaycan İpoteka Fondu” ASC ipoteka istiqrazlarının emissiyasının illik həcmi və güzəştli ipoteka kreditlərinin maliyyələşdirilməsinə yönəldilən hissəsi üzrə təklifləri Maliyyə Nazirliyi ilə razılaşdıracaq. Eyni zamanda həmin təkliflər razılaşdırıldıqdan sonra ipoteka istiqrazlarının emissiyasının illik həcminin və güzəştli ipoteka kreditlərinin maliyyələşdirilməsinə yönəldilən hissəsinin müəyyən edilməsi üçün Nazirlər Kabinetinə təqdim ediləcək. 
Nazirlər Kabineti tərəfindən müəyyən edildikdən sonra Maliyyə Nazirliyi müvafiq il üzrə dövlət büdcəsi haqqında qanuna daxil edilməsi üçün təkliflərin hazırlanması zamanı ipoteka istiqrazlarının emissiyasının illik həcmini dövlət zəmanətinin məbləğinin yuxarı həddində (limitində) nəzərə alacaq. 
S.B.
www.oxu.az
"
"SOCAR: Avropa İnvestisiya Bankının qərarı TAP-ın icrasına hələlik təsir etmirSOCAR-ın sərmayələr və marketinq üzrə vitse-prezidenti Elşad Nəsirov Avropa İnvestisiya Bankı (European Investment Bank, EIB) tərəfindən TAP layihəsinə 1,5 mlrd. avro məbləğində kreditin ayrılmasının gələn ilin fevral ayınadək təxirə salınmasına münasibət bildirib.
Oxu.Az APA-Economics-ə istinadən xəbərverir ki, E.Nəsirov bildirib ki, bu addım layihənin icrasına hələlik təsir etməyəcək: ""Hələlik bu qərar layihənin icrasına təsir etmir. TAP layihəsi 2020-ci ilin əvvəlində istismara veriləcək"".
Vitse-prezident qeyd edib ki, EIB bu qərarı bəzi amillərin təzyiqi altında atıb.
Qeyd edək ki, TAP layihəsi Avropa Birliyinin enerji təhlükəsizliyi və enerji mənbələrinin diversifikasiyasına görə strateji məqsədlərində əsas rolu oynayır. Təbii qazın Azərbaycandan Avropa bazarlarına ixracının ən qısa və birbaşa marşrutunu TAP təşkil edir. TAP layihəsi üzrə Albaniya, İtaliya və Yunanıstan arasında ""Hökumətlərarası Saziş"" 2013-cü ilin fevral ayında imzalanıb. Borunun uzunluğu 878 km təşkil edir. Onun fəaliyyətə başlama tarixi kimi 2020-ci ilin yanvar ayı göstərilir.
TAP-ın ilkin illik daşıma qabiliyyəti 10 mlrd. kubmetrdir (illik 20 mlrd. kubmetrədək artırıla bilər).
Layihə üzrə hazırkı pay bölgüsü: ""Cənub Qaz Dəhlizi"" QSC - 20%, BP - 20%, ""Snam"" - 20%, ""Fluxys"" - 19%, ""Enagás"" - 16%, ""Axpo"" - 5%.
www.oxu.az
"
"Bakının iki rayonunda su kəsiləcəkMagistral su kəmərində aparılan təmir-bərpa işləri ilə əlaqədar olaraq bu gün axşam saatlarında Bakının Nəsimi və Nərimanov rayonlarının bir hissəsinə içməli suyun verilməsində məhdudiyyətlər olacaq.
Oxu.Az xəbər verir ki, bu barədə “Azərsu” ASC-nin açıqlamasında bildirilir.
“Yaranacaq narahatlıqla əlaqədar “Azərsu” abunəçilərdən üzr istəyir”, - deyə məlumatda qeyd olunub. 
E.Ə.
www.oxu.az
"
"Bayram alış-verişini ""Smilecard""la edin!Bayram ab-havası hiss olunduqca, hamı hədiyyələr əldə etməyə tələsir. ""Smilecard"" varsa, alış-verişiniz də rahat gedəcək! İstər geyim, istər ev əşyaları, istər ərzaq mağazasında və ya digər hər hansı ticarət yerində ödənişi rahatlıqla ""Smilecard""la edə bilərsiniz. Bu unikal və hər yerdə keçərli kartla tərəfdaş axtarmağa ehtiyac qalmır.
Belə ki, ""Smilecard"" sahibləri dünyanın istənilən yerində kartdan istifadə edərkən (nağdlaşdırma, onlayn alış-veriş, POS-ödənişlər və s.) xərclənən məbləğ avtomatik 6 və ya 12 aya bölünür və ödəniş qrafiki formalaşır.
""Smilecard"" 2000 AZN-dək arta bilən taksit balansına malikdir. Bu karta sahib olmaq istəyən müştərilər şəxsiyyət vəsiqəsi və gəlirləri təsdiq edən sənəd əsasında ""Expressbank""ın istənilən filialına yaxınlaşmaqla özündə həm taksit kart, həm ""cashback"" (xərclənən məbləğin bir hissəsinin geri qayıtması) funksiyalarını birləşdirən ""Smilecard""ı ala bilərlər.
""Smilecard""ın digər üstünlükləri sırasında kartın pulsuz verilməsi, 4 ilədək istifadə müddəti, pulsuz SMS məlumatlandırma və s. funksiyaları sadalamaq olar.
Amma bu da son deyil. ""ExpressClub"" şəbəkəsi çərçivəsində ""Smilecard""la POS-terminal vasitəsilə nağdsız ödənişlər etdikdə 20%-dək ""cashback"" müştərilərə geri qayıdır. Tərəfdaş olmayan bütün müəssisələrdə isə ""cashback"" 0,3% təşkil edir. Şəbəkəyə daxil olan tərəfdaşların siyahısı daima yenilənməkdə və artmaqdadır.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dək ExpressPay ödəniş terminalı var.
Daha ətraflı məlumatı 132 Məlumat Mərkəzinə zəng edərək, www.expressbank.az saytına və ya Bankın rəsmi “Facebook” səhifəsinə www.facebook.com/Expressbank daxil olaraq əldə edə bilərsiniz.
""Smilecard"" – Gülə-gülə xərcləyib, xırda-xırda ödəyin.
www.oxu.az
"
"""Azərişıq""dan borclu abonentlərlə bağlı DƏQİQLƏŞDİRMƏ“Azərişıq”ASC borclu abonentlərə xəbərdarlıq edib.  
Qurumun mətbuat xidmətinin rəhbəri Tanrıverdi Mustafayevin Oxu.Az-a verdiyi məlumata görə, fəaliyyəti dövründə debitor borcu yaranmış abonentlərin elektrik enerjisi təchizatı dekabrın 19-da, saat 12:00-dan etibarən “Elektrik enerjisindən istifadə Qaydaları”na uyğun olaraq qeyd-şərtsiz və fərdi qaydada dayandırılacaq.
Bu isə abunəçilər arasında çaşqınlıq yaradıb. Belə ki, qaydalara əsasən, abonentlərə verilən bildirişlərdə borcun 30 gün müddətində ödənilməsi barədə xəbərdarlıq edilir.
Məsələ ilə bağlı Oxu.Az-a açıqlama verən “Azərişıq” ASC-nin mətbuat xidmətinin rəhbəri Tanrıverdi Mustafayev bildirib ki, bu, köhnə borcu olan abunəçilərə aiddir.
“Əhali və qeyri-əhali abunəçilər cari ayın deyil, ondan əvvəl yaranmış borclarını ödəməsələr elektrik enerjinin verilişi dayandırılacaq. Abunəçilər köhnə borclarını ödəsələr, yenidən elektrik enerjisinin verilişi bərpa olunacaq”.
Tanrıverdi Mustafayev elektrik enerjisi təchizatı ilə bağlı abonentlərin hər hansı problem yaşamamaları üçün istifadə olunmuş elektrik enerjisi haqlarının dərhal ödənilməsinin vacib olduğunu deyib.
A.H.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 15.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Banklar dolların məzənnəsini bahalaşdırdı - AÇIQLAMANoyabr ayında milli valyutanın 1 ABŞ dollarına nisbətdə orta məzənnəsi 1,70 (ilin əvvəlindən 1,72) manata bərabər olub. Ötən ay milli valyutanın 1 avroya nisbətdə orta məzənnəsi 2,00 manata (1,94), 100 rus rublu 2,89 manata (2,96) bərabər olub.
İqtisadçı-ekspert Vüqar Bayramov Oxu.Az-a açıqlamasında bildirdi ki, son aylar dolların alış kursu ilk dəfə 1.705-ə yüksəlib: ""Artıq əksər banklar 100 dollara 170 manatdan çox vəsait ödəyirlər. Bu isə o deməkdir ki, ABŞ Federal Ehtiyatlar Sisteminin (FES) uçot stavkasının artırılması ilə bağlı qərarından sonra banklar dolların alış və satış kurslarını cüzi olsa da, artırıblar"".
İqtisadçı bildirir ki, öncədən proqnozlaşdırıldığı kimi dekabrın əvvəlindən xarici valyutalara tələb yüksəlib: ""Dekabrda idxalın artması, bayramlarla bağlı xarici səfərlərin sayının çoxalması və ən əsası, özəl və dövlət müəssisələrinin builki xarici borc öhdəlikləri üçün son ayın olması dollara tələbi artıran amillərdəndir. Amma məzənnənin necə dəyişməsi yenə də birbaşa Mərkəzi Bankın mövqeyindən asılı olacaq. Baş bank mövcud kursu qoruyub-saxlamaq üçün hərraclara daha çox valyuta çıxarılmasını təmin etməlidir. Qlobal valyuta bazarı isə FES-in qərarına öncədən hazır olduğu üçün dünya bazarında dolların möhkəmlənməsi müşahidə edilmədi"".
Nəzərə çatdıraq ki, bu ilin yanvar-oktyabr aylarında dollarla mübadilə əməliyyatlarının həcmi 2 mlrd. 631 mln. 927,7 min ABŞ dolları olub. Hesabat dövründə nağd xarici valyuta ilə mübadilə əməliyyatları zamanı 202 mln. 513,9 min dollar satılıb, 165 mln. 139,3 min dollar alınıb.
L.Ə.
www.oxu.az
"
"Mərkəzi Banklar faiz qərarlarını açıqladılar Bu gün aparıcı ölkələrin Mərkəzi Bankları öz faiz siyasətlərini yenidən dəyərləndiriblər.
Oxu.Az Bloombeg-ə istinadən xəbər verir ki, Türkiyə Mərkəzi Bankı iclasında faizləri artırıb. Bank  həftəlik repo faizini, borclanma faizini sabit saxlayıb. Gec likvidlik pəncərəsinin (GLP) borcvermə faizini isə 0,5 faiz bəndi artıraraq 12,75%-ə çatdırıb.
Ukrayna Mərkəzi Bankı (NBU) da bu gün keçirdiyi iclasda uçot dərəcəsini 13,5%-dən 14,5%-ə yüksəldib.
Avropa Mərkəzi Bankı ilin son iclasında gözləntilərə uyğun olaraq faiz dərəcələrini dəyişməyib. Siyasət faizini sıfır, əmanət üzrə faiz dərəcəsini 0,40, marjinal maliyyə faiz dərəcəsini isə 0,25 faizdə saxlayıb.
İngiltərə Bankı da (BOE) bugünkü toplantısında faiz dərəcəsi və aktiv alış hədəfinə toxunmayıb.
Qeyd edək ki, Türkiyə Mərkəzi Bankının qərarından sonra dollar türk lirəsinə nisbətdə 3,83 lirədən 3,89 lirəyə yüksəlib. 
L.Ə.
www.oxu.az
"
"Ölkədə dizel yanacağının istehsalı kəskin azalıbNeft məhsullarının istehsalı sahəsində istehsalın ümumi dəyəri 2469,2 milyon manat olmaqla, əvvəlki ilin yanvar-noyabr ayları ilə müqayisədə 9,0 faiz azalıb.
Oxu.Az xəbər verir ki, neft məhsullarından ağ neftin istehsalı 6,9 faiz, yanacaq mazutunun istehsalı 42,6 faiz, dizel yanacağının istehsalı 20,0 faiz azalıb.
Avtomobil benzininin, sürtkü yağlarının, neft bitumunun və neft koksunun istehsalı artıb. Hesabat dövründə 1 097,6 min ton avtomobil benzini istehsal edilib.Bu da ötən ilin müvafiq dövrü ilə müqayisədə 4,7 faiz çoxdur. Dizel yanacağının istehsalı isə 1 718,4 min ton olub. Hansı ki, bu da 2016-cı ilin noyabr ayı ilə müqayisədə 20 faiz azalma deməkdir. 
L.Ə.
www.oxu.az
"
"Avtomobil istehsalında acınacaqlı vəziyyət Car ilin 11 ayında maşın və avadanlıqların, sair nəqliyyat vasitələrinin, avtomobil, qoşqu və yarımqoşquların istehsalı sahələrində 259,2 milyon manatlıq məhsul istehsal edilib.
Oxu.Az xəbər verir ki, əvvəlki ilin yanvar-noyabr ayları ilə müqayisədə maşın və avadanlıqların istehsalı 38,7 faiz, sair nəqliyyat vasitələrinin istehsalı isə 16,9 faiz artıb. On bir ay ərzində fəvvarə armaturunun istehsalı 88,4 faiz, avtomobillərin istehsalı 88,9 faiz, yük maşınlarının istehsalı 99,0 faiz azalıb. Əvəzində traktorların istehsalı 30,0 faiz artıb.
L.Ə.
www.oxu.az
"
"Turistlərə güzəşt - 3 saata elektron vizaAzərbaycana gəlmək istəyən turistlər üçün elektron qaydada viza müraciətinə ən geci 3 saata qədər baxmaq mümkün olacaq.
Oxu.Az APA-ya istinadən xəbər verir ki, Milli Məclisin Əmək və Sosial siyasət komitəsinin iclasında bununla bağlı “Turizm haqqında” qanunun 7-1 (Turizm vizası) maddəsinə əlavə müzakirəyə çıxarılıb.
Layihəyə əsasən elektron vizanın sürətləndirilmiş qaydada alınması üçün müraciət edildikdə ən geci 3 saat müddətinə müraciətə baxılacaq.
Qeyd edək ki, hazırda ölkəyə gəlmək istəyən turistlər üçün elektron qaydada viza müraciətinə ən tez 3 iş gün müddətinə baxılır.
Layihə Milli Məclisin plenar iclasına tövsiyə olunub. 
L.Ə.
www.oxu.az 
"
"Ölkədə işsizlərin sayı bəlli oldu 2017-ci il dekabr ayının 1-i vəziyyətinə məşğulluq xidməti orqanları tərəfindən ölkə üzrə rəsmi işsiz statusu verilmiş şəxslərin sayı 36,9 min nəfər olub.
Oxu.Az Dövlət Statistika Komitəsinə istinadən xəbər verir ki, onların 36,8 faizini qadınlar təşkil edib. İşsizlik müavinətinin orta məbləği 288,5 manat təşkil edib.
Qeyd edək ki, ən çox işsiz Bakı şəhərinin payına düşür. Paytaxtda 17 889 nəfər işsiz var.
L.Ə.
www.oxu.az
"
"Əhali kreditlərə və əmanətlərə bu qədər vəsait sərf edir  Bu ilin yanvar-noyabr aylarında ölkə əhalisinin nominal gəlirləri əvvəlki ilin müvafiq dövrünə nisbətən 8,2% artaraq 43 mlrd. 389,9 mln. manata çatıb.
Oxu.Az Dövlət Statistika Komitəsinə istinadən xəbər verir ki, əhalinin hər nəfərinə düşən gəlirlər orta hesabla 4459,1 manat təşkil edib.
Bu dövr ərzində gəlirlərin 84,8%-i son istehlak xərclərinə, 8,5%-i  vergilər, sosial sığorta və könüllü üzvlük haqlarının, 1,8%-i kreditlər üzrə faizlərin ödənilməsinə sərf edilib, 4,9%-i isə yığıma yönəldilib.
Beləliklə əhali kreditlər üzrə faizlərin ödənilməsinə 781,018 mln. manat xərcləyib, yığıma isə 2 mlrd. 216,1 mln. manat yönəldib. 
L.Ə.
www.oxu.az
"
"Dövlət büdcəsi böyük kəsirlə icra olunub2017-ci ilin yanvar-noyabr aylarında dövlət büdcəsinin gəlirləri 14 mlrd. 749,3 mln. manat, xərcləri 15 mlrd. 463,1 mln. manat təşkil edib.
Oxu.Az APA-ya istinadən xəbər verir ki, Maliyyə Nazirliyinin təqdim etdiyi operativ məlumatlara görə, büdcənin icrasında 713,8 mln. manatlıq kəsir yaranıb. Büdcə kəsiri ümumi daxili məhsulun 1,1%-nə bərabərdir.
A.M.
www.oxu.az
"
"Avtomobil bazarında qiymət artımı davam edir - SƏBƏBBu ilin yanvar-noyabr aylarında Azərbaycana ümumilikdə 9 828 ədəd avtomobil idxal olunub.
Oxu.Az Dövlət Gömrük Komitəsinin açıqladığı statistikaya istinadən xəbər verir ki, ötən ilin analoji dövrü ilə müqayisədə ölkəyə idxal olunan avtomobillərin sayı 5 008 ədəd və ya 2,04 dəfə artıb. Avtomobil idxalının artması bazardakı qiymətlərə necə təsir edib? 
Ramil Osmanlı Oxu.Az-a açıqlamasında bildirdi ki, avtomobil idxalının artımı qiymətlərin yüksəlməsinin qarşısını almır: “Avtomobil bazarında qiymət artımı davam edir. Bu, həm ilkin, həm də ikinci əl avtomobil bazarı üçün xarakterikdir. Bunun da səbəbi təklifin tələbi ödəməməsidir. Əvvəllər qiymət artımları maliyyə bazarlarında baş verən proseslərlə, yəni dolların dəyərinin yüksəlməsi ilə bağlı idisə, artıq səbəb dəyişib”.
R.Osmanlı vurğuladı ki, dolların manata nisbətdə güclənməsi, makroiqtisadi göstəricilərin zəifləməsi bazara pul axınını azaltdı: “İdxal kəskin şəkildə azaldı. 2014-2015-ci illərin göstəricilərinə nəzər salsaq, görərik ki, avtomobil idxalı azalıb. Hazırda ucuz və qiyməti əlçatan avtomobillərə tələb böyükdür. Bu da qiymət artımına gətirib çıxarır”. 
Məlum oldu ki, hazırda bazarda avtomobillər 2000 manatdan başlayaraq 300 min manata qədər qiymətlərlə təklif edilir. 
R.Osmanlı avtomobil salonlarının vəziyyətində dəyişikliyin olmadığını dedi: “İlkin avtomobil bazarında vəziyyət mürəkkəbdir. Avtomobillərə kredit ayrılması məhdudlaşdırılıb"". 
L.Ə.
www.oxu.az
"
"Köhnə mənzillərin əvəzinə premium evlər - VİDEO + FOTOHazırda paytaxtın bir sıra ərazilərində istismara yararsız köhnə evlərin və binaların sökülərək yeniləri ilə əvəzlənməsi yönündə pilot layihələr həyata keçirilməkdədir. Həmin layihələr üzrə vətəndaşların mənzil təminatının necə dəyişəcəyini, sökülən binalarda və fərdi evlərdə yaşayan sakinlərin kirayəyə yerləşdirilməsi şərtləri ilə maraqlandıq.
“Sipark-İnşaat”ın kardlar şöbəsinin rəhbəri Rizvan Abdullayev Oxu.Az-a açıqlamasında bildirdi ki, şirkət 2016-cı ildə Nərimanov rayon İcra Hakimiyyətinin sifarişi ilə Möhsün Sənani və Mirəli Qaşqay küçəsinin kəsişməsində, 5 girişli, 16 mərtəbəli binanın tikintisinə başlayıb. Sosial layihə olan bu kompleksin tikintisi ilə bağlı ərazidə yaşayan 125 nəfər sakin kirayə mənzillərə köçürülüb.
Məlum oldu ki, layihənin icrası müddətində  – 2 il ərzində sakinlərin aylıq kirayə haqlarının ödənilməsini şirkət öz üzərinə görürüb: “Bina hazır olduqda sakinlər tam təmirli mənzillərlə təmin olunacaqlar. Hazırda 13-cü mərtəbəyə qədər inşa işləri aparılıb. Sakinlərin mənzillərlə təminatı  ədalətli prinsiplə həyata keçiriləcək. Yəni sənədlərə əsaslansaq,  sakinlər var ki, mənzilləri 14-30 kvadratmetr olub. Layihə əsasında bu vətəndaşların mənzil təminatı da yaxşılaşdırılacaq. Belə ki, şirkət bu vətəndaşların ailə üzvlərinin sayını  nəzərə alaraq, onları 60-80 kv.m. mənzillə təmin edəcək. Ümumilikdə sakinlərin minimum 53, maksimum 80 kv.m. mənzillə təmin olunması nəzərdə tutulub”.

R.Abdullayev bildirdi ki, ikinci layihə Nərimanov Rayon İcra Hakimiyyətinin sifarişilə Təbriz küçəsi ilə Kazım Kazımzadə küçəsinin kəsişməsində yerləşir: “Bina 6 girişdən, 16 mərtəbədən ibarət olacaq. Bu binanın tikintisi ilə bağlı 158 ailə artıq kirayə mənzillərə köçürülüb. Onlara hər ay yaşadıqları mənzillərin kvadratmetrinə uyğun 300-600 manat arası kirayə haqqı ödənilir”. 
Şirkət rəsmisi deyir ki, ərazidə yerləşən 40-a yaxın qeyri-yaşayış obyeklərinin də söküntüsü ilə əlaqədar sahibkarlara aylıq kirayə haqqı verilir: “Bina hazır olduqda onlar qeyri-yaşayış ərazisi ilə təmin ediləcəklər.  Hərçənd ki, bu obyektlərin sənədləri qaydasında deyildi.  Sadəcə, “Sipark-İnşaat” layihənin icrası prosesində bütün vətəndaşların sosial haqlarını qorumağa çalışır”.

Layihələrin qısa müddətdə – 2 il ərzində təhvil veriləcəyini deyən R.Abdullayevin sözlərinə görə, tikinti prosesinin uzanması xərclər baxımından şirkətə sərf etmir: “Hazırda birinci binada inşa işləri aparılır. İkinci binanın tikintisinə başlamaq üçün söküntü həyata keçirilir. Yəni bütün qüvvəmizi səfərbər edərək layihələrin tamamlanmasına çalışırıq”.
Öyrəndik ki, hər iki layihə üzrə inşa edilən binalar premium sinfinə aiddir: “Binalar 9 bal gücündə zəlzələyə davamlıdır. Sakinlərə göstəriləcək xidmətlərə gəlincə, bunun başında da təhlükəsizlik dayanır. İstər həyətyanı sahənin, istər parkinqin təhlükəsizliyi, istərsə də binanın təhlükəsizliyi tam təmin ediləcək. Yəni kompleksin bütün ərazisi 24 saat ərzində videomüşahidə kameraları vasitəsilə mühafizə olunacaq. Bundan əlavə, gözəllik və üslub, rahatlıq və komfort ""SİPARK"" yaşayış kompleksinin başlıca üstünlükləridir. 16 mərtəbəli uca bina bütün norma və standartlara riayət olunmaqla layihələndirilib. Kompleksdə sərbəst quruluşa malik 1, 2, 3, 4, və 5 otaqlı mənzillər nəzərdə tutulur. Eləcə də, binada iki mərtəbəli yeraltı avtodayanacaq, uşaq əyləncə meydançası, uşaq bağçası, gözəllik salonu, fitnessklub, trenajor zalı, marketlər fəaliyyət göstərəcək. Ailələrin rahatlığını düşünərək, binanın hər bir girişində Avropa standartlarına cavab verən ən müasir, sürətli, səssiz işləyən 2 ədəd lift quraşdırılacaq. 
“Avtomobilsiz həyət”  konsepsiyası hər iki layihədə üstünlük verilən  məsələlərdəndir. Təbriz küçəsi ilə Kazım Kazımzadə küçəsinin kəsişməsində inşa ediləcək binanın ərazisi 1,7 hektardır. Bunun yarıdan çoxu yaşıllıq üçün nəzərdə tutulub. Yəni  sakinlərin sərəncamına istirahət üçün park ərazisi də veriləcək”.

R.Abdullayev layihə çərçivəsində satış üçün nəzərdə tutulan  mənzillərdən də söz açdı. Qeyd etdi ki, 53,3-212 kv.m.-ə qədər mənzillər satışa təklif olunub: “Alıcılar mənzillərin dəyərinin 30 faizini ödəməklə, 2-3 il müddətinə faizsiz kreditlə əldə edə bilərlər. Mənzillər təmirsiz təklif ediləcək. Lakin bu da alıcının istəyindən asılı olacaq. Yəni sifariş əsasında şirkət mənzili təmir edə bilər”. 















L.Ə.
www.oxu.az
"
"Dolların məzənnəsi dəyişmədi Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"İlham Əliyev: BP şirkəti Azərbaycanın qlobal enerji layihələrində əsas tərəfdaşıdırAzərbaycan Prezidenti İlham Əliyev Böyük Britaniyanın ticarət və ixracın təşviqi üzrə naziri, hökumətlərarası komissiyanın həmsədri Baronessa Rona Feyrhedin başçılıq etdiyi nümayəndə heyətini qəbul edib.
Oxu.Az xəbər verir ki, görüşdə Azərbaycan ilə Böyük Britaniya arasında ikitərəfli münasibətlərin siyasi, iqtisadi, energetika və digər sahələrdə uğurla inkişaf etdiyi vurğulandı, əməkdaşlığımızın bundan sonra da genişlənməsi üçün yaxşı potensialın mövcud olduğu qeyd edildi.
Ölkələrimiz arasında iqtisadi əlaqələrin yaxşı tarixə malik olduğunu və Böyük Britaniyanın Azərbaycanın ən böyük xarici investoru olduğunu vurğulayan Prezident İlham Əliyev BP şirkətinin Azərbaycanın qlobal enerji layihələrində əsas tərəfdaşı olmasının önəmini qeyd etdi. Eyni zamanda, Azərbaycanda iqtisadiyyatın şaxələndirilməsi istiqamətində böyük işlər görüldüyünü deyən dövlətimizin başçısı gələcəkdə qeyri-energetika sahəsində də Böyük Britaniya şirkətlərinin həm investor, həm də podratçı kimi iştirakının genişlənməsində ölkəmizin maraqlı olduğunu bildirdi. Dövlətimizin başçısı Baronessa Rona Feyrhedin ölkəmizə səfərinin iqtisadi əməkdaşlığımızın daha da genişləndirilməsi işinə öz töhfəsini verəcəyinə əminliyini ifadə etdi.
Böyük Britaniyanın ticarət və ixracın təşviqi üzrə naziri, iqtisadi əməkdaşlıq üzrə birgə hökumətlərarası komissiyanın həmsədri Baronessa Rona Feyrhed Azərbaycanın müstəqillik illəri ərzində əldə etdiyi nailiyyətlərin çox böyük təəssürat yaratdığını dedi. Energetika sahəsində əməkdaşlığa toxunan Baronessa Rona Feyrhed BP-Azərbaycan əlaqələrini çox mühüm tərəfdaşlıq əlaqələri kimi dəyərləndirərək hökumətinin bu sahədə əməkdaşlığın bundan sonra da davam etdirilməsi işinə sadiq qalacağını vurğuladı. Britaniya hökumətinin Azərbaycanla ikitərəfli münasibətlərə çox böyük önəm verdiyini deyən qonaq Azərbaycanın ölkəsinin mühüm strateji tərəfdaşı olduğunu bir daha qeyd etdi.
Görüşdə energetika sahəsində əməkdaşlığın perspektivləri ətrafında məsələlərə toxunularaq “Şahdəniz-2” layihəsinin uğurlu icrasının və “Azəri-Çıraq-Günəşli” müqaviləsinin uzadılmasının əhəmiyyəti vurğulandı.
Söhbət zamanı, həmçinin infrastruktur sahəsində Britaniya şirkətlərinin iştirakı, ticarət, qarşılıqlı sərmayə qoyuluşu, alternativ enerji, kənd təsərrüfatı, turizm, təhsil sahələrində əlaqələrin genişləndirilməsi ilə bağlı məsələlər ətrafında fikir mübadiləsi aparıldı.



A.M.
www.oxu.az
"
"DəmirBankda pul köçürmələri 25% artıbDəmirBank-da pul köçürmə sistemləri ilə göndərilən vəsaitin məbləği ilin əvvəli ilə müqayisədə son 3 ay ərzində 25%-dən çox artıb.
 Hazırda DəmirBank-da Zolotaya Korona, Western Union, Contact kimi beynəlxalq pul köçürmələri ilə yanaşı, Bankın öz ölkədaxili Şimşək pul köçürmə sistemi də fəaliyyət göstərir.  Bu sistemlər vasitəsilə müştərilər DəmirBank-ın istənilən filialından dünyanın bir çox nöqtəsinə zaman itkisi olmadan və əlavə hesab açmadan rahatlıqla cəmi bir neçə dəqiqəyə pul göndərə bilərlər.  Köçürmələr manat, ABŞ dolları və ya avro ilə aparıla bilər.
DəmirBank-ın Mərkəz filialında bayram və istirahət günləri də daxil olmaqla, hər gün saat 09:00-dan 00:00-dək pul köçürməsi xidmətindən istifadə etmək mümkündür. 
Ölkənin ilk kommersiya banklarından olan DəmirBank 1989-cu ildən fəaliyyətə başlayıb. Bankın səhmdarları sırasına beynəlxalq maliyyə təşkilatları olan “Avropa Yenidənqurma və İnkişaf Bankı” və “Hollandiya İnkişaf Maliyyə Şirkəti” (FMO) daxildir.
Bankla əlaqə saxlamaq üçün:
Məlumat Mərkəzi :  (012) 149
 http://www.demirbank.az
www.facebook.com/demirbank.az
www.oxu.az
"
"''Mətanət A'' mükafat aldıİqtisadiyyat və biznes sahəsində ""UĞUR"" Milli Mükafatının növbəti, 2017-ci il üzrə təqdimat mərasimi keçirilib.
Oxu.az xəbər verir ki, təntənəli mərasimdə yenilikləri ilə seçilən, ölkə iqtisadiyyatının inkişafına töhfə verən, yeni iş yerlərinin açılmasında təşəbbüs göstərən 28 yerli, xarici şirkət və təşkilatlar “UĞUR 2017” Milli Mükafatına layiq görülüblər.
“Mətanət A” şirkətinə məxsus olan “BLOKPAN” məhsulu “İlin Brendi” naminasiyası üzrə “UĞUR 2017” Milli Mükafatına  layiq görülüb. Mükafatı “Mətanət A” şirkəti adından Marketinq Departamentinin kuratoru Nanə Quliyeva qəbul edib.
Nanə Quliyeva ilk öncə BLOKPAN məhsulunu “İlin Brendi” adına layiq gördükləri üçün ""Consulting&Business"" jurnalına “Mətanət A” şirkəti adından dərin təşəkkürünü bildirib. Eləcə də, çıxışı zamanı onu da vurğulayıb ki, təbii və natural gipsdən hazırlanan, hazır hörgü materialı “BLOKPAN” məhsulu ilə hörülən divarların kərpiclə hörülən divarla müqasiədə 3 dəfə daha tez və 30 % daha az xərclə başa gəldiyini, bundan sonra kərpicə, qara suvağa, astar və üzlük şpatlyovkaya ehtiyac qalmadığını bildirib. Sonda inşaat şirkətlərini və evini daha tez, keyfiyyətli təmir etməyi planlaşdıran və büdcəsində qənaəti hədəfləyən hər kəsi “BLOKPAN” məhsulundən istifadə etməyə dəvət edib.
Xatırladaq ki, UĞUR"" Milli Mükafatı ""Consulting&Business"" jurnalı tərəfindən 2000-ci ildə təsis edilib və bu sayca 17-ci mükafatlandırma mərasimini keçirib. “Mətanət A” şirkəti isə bu mükafata 3-cü dəfə layiq görülüb.














www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 14-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az 
"
"Bu gün 12 Mərkəzi Bank faiz siyasətinə baxacaq  FES-in faiz artımı qərarından sonra 12 Mərkəzi Bank pul siyasətini müəyyən etməyə hazırlaşır.
Oxu.Az ""Bloomberg"" agentliyinə istinadən xəbər verir ki, dekabrın 14-də İndoneziya, İsveçrə, Filippin, Avropa, Norveç, Türkiyə, Ukrayna, İngiltərə, Meksika, Çili, Kolumbiya və Perunun mərkəzi banklarının iclası gözlənilir.
Türkiyə və Meksika istisna olmaqla, Avropa Mərkəzi Bankı və İngiltərə Mərkəzi Bankının faiz artımına gedəcəyi gözlənilmir.



L.Ə.
www.oxu.az
"
"Azərbaycanın ümumi daxili məhsulunun həcmi açıqlandı 2017-ci ilin yanvar-noyabr aylarında ölkədə 63071,3 milyon manat və ya əhalinin hər nəfərinə 6481,8 manat məbləğində ümumi daxili məhsul istehsal edilib.
Oxu.Az Dövlət Statistika Komitəsinə istinadən xəbər verir ki, ÜDM istehsalının 40,1 faizi sənayenin, 10,1 faizi ticarət; nəqliyyat vasitələrinin təmiri sahələrinin, 8,8 faizi tikintinin, 6,8 faizi nəqliyyat və anbar təsərrüfatı, 5,5 faizi kənd təsərrüfatı, meşə təsərrüfatı və balıqçılıq, 2,4 faizi turistlərin yerləşdirilməsi və ictimai iaşə, 1,6 faizi informasiya və rabitə sahələrinin, 17,0 faizi digər sahələrin payına düşüb, məhsula və idxala xalis vergilər ÜDM-in 7,7 faizini təşkil edib. 
İqtisadiyyatın qeyri-neft bölməsində istehsal olunan əlavə dəyər əvvəlki ilin müvafiq dövrünə nisbətən 2,4 faiz artıb, neft bölməsində isə 5,1 faiz azalıb. 
L.Ə.
www.oxu.az
"
"Bu kriptovalyutanın məzənnəsi 205.38 faiz yüksəldi - CƏDVƏL Bu gün bitkoin bahalaşıb. Kriptovalyutanın dəyəri 16 min 313.0 dollar olub. 
Oxu.Az xəbər verir ki, kriptovalyutanın bazar dəyəri 273 milyard dollara düşüb. Həftəlik olaraq bitkoin 10.04 dəyər qazanıb. 
Ethereumun məzənnəsi isə həftəlik 69.88% bahalaşaraq 722.78 dollar olub. 
Qeyd edək ki, ethereumun bazar kapitalizasiyası 70,39 milyard dollara yüksəlib. 
Beşliyə daxil olan kriptovalyutalardan laytkoin həftəlik ən çox dəyər qazanan valyuta olub. Bu kriptovalyuta 205.38% dəyər qazanıb. Laytkoin 313.46 dollar təşkil edir. 



L.Ə.
www.oxu.az
"
"FES-in artım qərarı və üzən manatın taleyi - EKSPERTLƏR DANIŞIRFederal Açıq Bazar Komitəsi (FOMC) 2017-ci ilin son toplantısını reallaşdırıb.
Oxu.Az Bloomberg-ə istinadən xəbər verir ki, FES uçot dərəcəsini 1,25% səviyyəsindən 1,50%-dək artırıb.
İclasda, eyni zamanda, FES-in 2018-ci ildə faiz dərəcələrini üç dəfə artırmağı planlaşdırdığına dair siqnallar verilib. O da məlum olub ki, qurum 2019-cu ildə iki faiz artımı planlaşdırır.  
Qeyd edək ki, gözlənildiyi kimi, Çin Mərkəzi Bankı (PBOC) da FES-in arxasınca 7 günlük tərs repo əməliyyatları üzrə 2,50 faiz 30 milyard yuan satıb. Bu əməliyyatlarda faiz səviyyəsi 2,45 faiz olsa da, 28 günlük tərs repo əməliyyatlarında faizlər 2,75- 2,80 faizədək yüksəldilib.
Xatırladaq ki, “Moody's” Asiya Mərkəzi Banklarının da FES-lə paralel faiz artımlarına gedəcəklərini proqnozlaşdırmışdı. Xüsusilə bu sırada Çin və Hindistan Mərkəzi Bankları irəli sürülürdü. Onu da bildirək ki, bundan sonra Türkiyə Mərkəzi Bankı (TCMB) da daxil olmaqla, 5 önəmli mərkəzi bank monetar siyasətlə bağlı iclas keçirəcək. Dekabrın 14-də isə TCMB, Avropa Mərkəzi Bankı (ECB), Böyük Britaniya Mərkəzi Bankı (BoE), İsveçrə Mərkəzi Bankının (SNB) iclaslarında uçot dərəcəsini dəyişə biləcəyi istisna edilmir.

İqtisadçı-ekspert Qubad İbadoğlu Oxu.Az-a açıqlamasında bildirib ki, FES-in qərarının Azərbaycan manatının məzənnəsinə mümkün təsirləri daha çox dolayı və psixoloji kontekstdə müzakirə oluna bilər: “Çünki Azərbaycan manatına birbaşa təsir daha çox xam neftin dünya bazar qiymətləri ilə əlaqəlidir”.
Dolayı və psixoloji təsirlərə gəlincə, iqtisadçı deyir ki, Azərbaycanın əsas ticarət tərəfdaşları olan Türkiyədə və Rusiyada dolların ucuzlaşması manatın da məzənnəsini gərginlik altında saxlayır: “FES-in qərarı hər iki ölkənin valyutasının ABŞ dollarına nəzərən məzənnəsinə təsirsiz ötüşməyəcək, onda Azərbaycan manatı da dolayı təsirlərdən sığortalana bilməyəcək.

Milli Məclisin İqtisadi siyasət, Sənaye və Sahibkarlıq Komitəsinin üzvü Vahid Əhmədov bildirdi ki, Mərkəzi Bankın manatın məzənnəsinə müdaxiləsi hazırda güclüdür: “Neftin qiyməti yüksəkdir. Azərbaycanın xarici ticarətində müsbət saldo var. İxrac idxalı üstələyir. Başqa tərəfdən, Mərkəzi Bank pul kütləsinə ciddi nəzarət mexanizmi həyata keçirir.  Vəziyyət bu istiqamətdə davam edərsə, manatın məzənnəsini qoruyub saxlamaq mümkün olacaq”.
Millət vəkili manatın məzənnəsinin qorunub saxlanmasının müsbət və mənfi tərəflərinin olduğunu  da önə çəkir: “Manat istər-istəməz bazar qiymətini almalıdır”. 
Leyla Əliyeva
www.oxu.az
"
"""Azərişıq""dan borclu abonentlərə – XƏBƏRDARLIQ“Azərişıq”ASC borclu abonentlərə xəbərdarlıq edib. 
Qurumun mətbuat xidmətinin rəhbəri Tanrıverdi Mustafayevin Oxu.Az-a verdiyi məlumata görə, fəaliyyəti dövründə debitor borcu yaranmış abonentlərin elektrik enerjisi təchizatı dekabrın 19-da, saat 12:00-dan etibarən “Elektrik enerjisindən istifadə Qaydaları”na uyğun olaraq qeyd-şərtsiz və fərdi qaydada dayandırılacaq.
Elektrik enerjisindən istifadəyə görə yaranmış borcla əlaqədar enerji təchizatı dayandırılmış abonentlərin “Borc Ödənilmədən Şəbəkəyə Özbaşına Qoşulma”sı elektrik enerjisinin talanması və elektrik enerjisindən qanunsuz istifadə sayıldığından, belə hallara yol vermiş istehlakçılara  qarşı Azərbaycan Respublikası Qanunvericiliyinə uyğun olaraq “Azərişıq” ASC tərəfindən ciddi tədbirlər görüləcək.
Elektrik enerjisi təchizatı ilə bağlı abonentlərin hər hansı problem yaşamamaları üçün istifadə olunmuş elektrik enerjisi haqlarının dərhal ödənilməsi xahiş olunur.
E.Ə.
www.oxu.az
"
"Neft Fondu AÇG-dən əldə etdiyi gəlirləri açıqladı Azərbaycan Dövlət Neft Fondu (ARDNF) Azəri-Çıraq-Günəşli (AÇG) yataqlar blokundan 2017-ci ilin dekabrın 1-nə əldə edilən gəlirlərini açıqlayıb.
Oxu.Az fonda istinadən xəbər verir ki, bu ilin 11 ayında AÇG yataqları üzrə fond 5,780 mlrd. dollar gəlir əldə edib.
L.Ə.
www.oxu.az
"
"Neft və qızıl bahalaşdı Dünya birjalarında neft yenidən bahalaşıb.
Oxu.Az xəbər verir ki, WTI neftinin qiyməti 1 barelə görə 0,10 dollar və ya 0,18% artaraq 56,70 dollar təşkil edib.
Brent markalı neftin 1 barelinin dəyəri isə 0,36 dollar və ya 0,58% artaraq 62,80 dollar olub.
COMEX-də sonuncu hərraclarda qızılın unsiyasının qiyməti 11,60 dollar artaraq 1 260,20 dollar olub. 
L.Ə.
www.oxu.az
"
"Dollar sabit qaldı, avro bahalaşdı Azərbaycan Mərkəzi Bankı 14 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2.0116  manat olub.



L.Ə.
www.oxu.az
"
"Bitkoindən çirkli pulların yuyulmasında istifadə oluna bilərBitkoin etibarsız, yüksək dərəcəli spekulyativ aktivdir və o, çirkli pulların yuyulmasında istifadə oluna bilər.
Oxu.Az-ın xəbərinə görə, bunu ABŞ-ın Federal Ehtiyatlar Sisteminin (FES) başçısı Canet Yellen bəyan edib.
""Hazırda beynəlxalq hesablaşmalarda bitkoin cüzi yer tutur.  Həmçinin bitkoin qanunvericiliklə tənzimlənməyən qeyri-sabit mənfəət mənbəyi kimi səciyyələndirilir. Federal Ehtiyatlar Sistemi bitkoinlə bağlı hər hansı tənzimləyici rol oynamaq fikrində deyil”, - deyə C.Yellen bildirib.
C.Yellen banklara qeyri-qanuni yolla əldə edilmiş maliyyə vəsaitlərinə qarşı çıxmağın vacibliyini xatırladaraq bəyan edib ki, çirkli pulların yuyulmasında bitkoindən də istifadə oluna bilər.
A.M.
www.oxu.az
"
"ABŞ-dan dollarla bağlı – VACİB QƏRARABŞ-ın Federal Ehtiyatlar Sisteminin (FED) Açıq Bazar Əməliyyatları üzrə Komitəsinin (FOMC) iclası yekunlaşıb.
Oxu.Az xəbər verir ki, FED uçot dərəcəsini 1,25% səviyyəsindən 1,50%-dək artırıb.
Sonuncu dəfə FED iyunun 14-də  uçot dərəcəsini 0,75-1%-dən 1-1,25%- dək artırıb.
Bundan əvvəl FED martın 15-də uçot dərəcəsini illik 0,5-0,75% səviyyəsindən 0,75-1%-dək artırıb. 2016-ci ilin dekabrın 14-də isə tənzimləyici uçot dərəcəsinin baza faiz dərəcəsini illik 0,5-0,75% artırılması barədə qərar qəbul edib.
Qeyd edək ki, uçot dərəcəsinin artırılması dolların məzənnəsinin möhkəmlənməsinə birbaşa təsir edir.
S.B.
www.oxu.az
"
"Bitkoin fırtınasıSon aylarda bitkoin və digər kriptovalyutalar (“elektron valyutalar”) haqda danışan insanların sayı durmadan artmaqdadır. Bu da təbiidir, səbəbi də anlaşılandır. “Bir neçə il əvvəl bitkoinə 100 dollar investisiya etmiş olsaydınız, indi milyonçu idiniz” kimi cümlələri çox eşitmişik. Həqiqətən də, 2011-ci il yanvarın 1-də 100 dollarlıq bitkoin almış olsaydınız, indi 5 milyon dollardan çox pulunuz ola bilərdi. Çox uzağa getməyək, bu ilin əvvəlində bitkoin alan adam yatırdığı məbləğin təxminən 20 qatını geri götürə bilər…
Bu misli görünməmiş qiymət artımı səbəbindən, artıq, bitkoin və digər kriptovalyutalar haqda müzakirələr yalnız texniki biliyi yüksək olan insanların çevrəsindən televiziya ekranlarına yol tapıb. Son bir neçə həftədə “Bitkoinin qiyməti 10 min dollar həddini keçdi” tipli məqalə və xəbər başlıqlarına, demək olar ki, hər gün rast gəlinir.
Bütün bunların nəticəsində bitkoinə pul yatırmaq istəyənlərin sayı günü-gündən artır. Təbii ki, bir çox potensial “investorların” bitkoin və onun arxasında duran “blockchain” texnologiyası barədə bilgisi yoxdur. Elə mənim özüm də bu barədə dərin bilgilərə malik deyiləm. Amma ən azından bir az oxuyub araşdırmışam, müəyyən şeylər öyrənmişəm. Ona görə belə qənaətə gəldim ki, növbəti bir neçə həftə ərzində kriptovalyutalar barədə silsilə məqalələr yazım.
Başa düşdüyüm qədəri ilə, Azərbaycan dilində bu barədə kifayət qədər resurs yoxdur. Əsas məqsədim bu barədə bildiklərimi xarici dil bacarığı məhdud olan (buna görə də xarici resurslara çıxışı olmayan)  və ya sadəcə tənbəllik edib araşdırma aparmaq istəməyən oxuculara çatdırmaq, bu prossesdə öz biliklərimi artırmaq olacaq. Ona görə də, hansısa bir sualı olan və ya hansısa bir mövzuya toxunmağımı istəyən dostlar bu barədə Facebook səhifəmdə və ya bu postun altında şərhlər yaza bilər.
Müəllif: Rəşad Həsənov
www.oxu.az
 
"
"Azərbaycanın səhiyyə nazirinin oğlu TOP-500-ə düşübİki azərbaycanlı iqtisadçı dünya üzrə islam iqtisadiyyatını bilən 500 iqtisadçı arasına düşüb.
Oxu.Az-ın Report-a istinadən məlumatına görə, bu barədə “Islamica 500” hesabatında qeyd edilib.
Məlumatda deyilir ki, islam iqtisadiyyatı ilə məşğul olan 500 şəxs arasında “Azərbaycan Beynəlxalq Bankı” (ABB) ASC-nin İdarə Heyəti sədrinin müavini Murad Şirəliyev və Rusiya “Sberbank”ının İdarə Heyəti sədrinin müavininin müşaviri olan Behnam Qurbanzadənin də adı yer alıb.
Qeyd edək ki, Azərbaycanın səhiyyə naziri Oqtay Şirəliyevin oğlu olan M.Şirəliyev 2015-ci ildə bu vəzifəyə təyin edilib.
B.Qurbanzadə isə bir müddət əvvəl ""AFB Bank"" ASC-nin yeni yaradılmış Xəzinədarlıq Departamentinin, daha əvvəl isə ABB-nin İslam bankçılığı Departamentinin direktoru olub.








N.O.
www.oxu.az
"
"Sabaha olan valyuta məzənnələri açıqlandıAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 14.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az 
"
"Bank VTB (Azərbaycan)-da onlayn rejimdə depozit sifariş etmək mümkündür Xidmət keyfiyyətini yüksəltmək məqsədilə bank VTB (Azərbaycan) korporativ sayt vasitəsilə depozit hesabının onlayn sifariş funksiyasını tətbiq edib. Yeni xidmət bütün tələb olunan sənədlərin hazırlanmasına ayrılan vaxta qənaət etməyə imkan verərək, əmanət hesabı açmaq istəyən müştərinin maksimal dərəcədə rahatlığını təmin edir.  
Depozit hesabının açılmasını sifariş etmək üçün müştəriyə bankın www.vtb.az saytına daxil olaraq “Depozitin onlayn sifarişi” bölməsini seçib, açılan ərizəni doldurmaq kifayət edir. Sifarişi qəbul etdikdən sonra bankın əməkdaşı sifarişçi ilə əlaqə saxlayıb bankın ofisinə gəlib tələb olunan sənədləri imzalamaq üçün müştəriyə uyğun vaxt təyin edir. 
Bundan başqa, müştəri depozitin aylıq hesablanan faizlərini plastik kart vasitəsilə almaq istəyirsə, əlavə olaraq pulsuz plastik kart da onlayn rejimdə sifariş edə bilər. Beləliklə, banka gəldikdə, müştəri operativ şəkildə depozitini yerləşdirib, eləcə də, depozit plastik kartı əldə edə bilər. 
Xatırladaq ki, VTB (Azərbaycan) “Sərfəli”, “Universal” və “Sərbəst” depozitləri üzrə əlverişli  şərtlər təklif edir. Seçilmiş depozitdən asılı olaraq maksimal faiz dərəcəsi 12% təşkil edir və hesabı manat, rubl və ya dollarda açmaq olar. 
www.oxu.az
"
"İdxal 19 faizə yaxın azalıb 2017-ci ilin yanvar-oktyabr aylarında Azərbaycan Respublikasının hüquqi və fiziki şəxsləri dünyanın 187 ölkəsindəki tərəfdaşları ilə ticarət əməliyyatları həyata keçirib.
Oxu.Az xəbər verir ki, 113 ölkəyə məhsul ixrac olunub, 180 ölkədən idxal reallaşdırılıb. 
Gömrük orqanlarında qeydiyyatı aparılmış, lakin gömrük rəsmiləşdirilməsi tam başa çatdırılmamış ixrac olunan xam neft və təbii qazın statistik qiymətləndirilmiş dəyəri nəzərə alınmaqla, 2017-ci ilin yanvar-oktyabr aylarında xarici ticarət dövriyyəsi 19459,0 milyon ABŞ dolları, o cümlədən ixracın dəyəri 12500,6 milyon dollar, idxalın dəyəri 6958,4 milyon dollar təşkil edib, nəticədə 5542,2 milyon dollarlıq müsbət ticarət saldosu yaranıb.
2016-cı ilin yanvar-oktyabr ayları ilə müqayisədə xarici ticarət dövriyyəsi faktiki qiymətlərlə 9,4 faiz artıb. Real ifadədə isə 12,0 faiz, o cümlədən ixrac 8,1 faiz, idxal 18,0 faiz azalıb.
Dövlət Gömrük Komitəsinin məlumatlarına əsasən, ixracın 22,9 faizini İtaliyaya, 12,7 faizini Türkiyəyə, 5,0 faizini Rusiyaya, hər biri 4,9 faiz olmaqla, İsrail və Çexiyaya, 4,8 faizini Çinə, 4,2 faizini Gürcüstana, 4,0 faizini Kanadaya, 3,8 faizini Portuqaliyaya, 3,7 faizini Almaniyaya, hər biri 3,0 faiz olmaqla, Hindistan və Tayvana (Çinin əyaləti), 2,5 faizini İndoneziyaya, qalan  20,6  faizini  isə digər ölkələrə göndərilmiş məhsulların dəyəri təşkil edib.
Ölkəmizə idxal olunan məhsulların ümumi dəyərinin 17,3 faizi Rusiyanın, 14,6 faizi Türkiyənin, 9,7 faizi Çinin, 9,3 faizi ABŞ-ın, 5,2 faizi Ukraynanın, 4,8 faizi Almaniyanın, 3,7 faizi İtaliyanın, 2,8 faizi Birləşmiş Krallığın, 2,7 faizi İranın, 2,4 faizi Braziliyanın, hər biri 1,9 faiz olmaqla, Yaponiya və  Norveçin, 23,7 faizi isə digər ölkələrin payına düşüb.
2017-ci ilin yanvar-oktyabr aylarında 1218,7 milyon dollar dəyərində qeyri-neft məhsulları ixrac edilib. Bu da 2016-cı ilin yanvar-oktyabr aylarına nisbətən faktiki qiymətlərlə 25,1 faiz, real ifadədə isə 22,8 faiz çoxdur.
2017-ci ilin yanvar-oktyabr aylarında 2016-cı ilin eyni dövrü ilə müqayisədə mühüm məhsul növlərindən təzə meyvə ixracı 26,4 faiz, təzə tərəvəz – 87,1 faiz, kartof – 50,7 faiz, tütün – 2,1 dəfə, bitki yağları – 13,0 faiz, çay – 58,0 faiz, meyvə və tərəvəz şirələri – 53,5 faiz, təbii üzüm şərabları və üzüm suslosu – 76,7 faiz, meyvə və tərəvəz konservləri – 4,0 faiz, qara metallardan borular – 0,3 faiz, pambıq lifi – 6,5 dəfə, bentonit gili – 3,4 dəfə artmış, şəkər ixracı isə 41,0 faiz, marqarin, qida üçün yararlı digər qarışıqlar – 10,6 faiz, polietilen – 13,2 faiz, emal olunmamış alüminium – 28,6 faiz, qara metallardan yarımfabrikatlar – 37,3 faiz, pambıq ipliyi – 29,1 faiz azalıb. 
2016-cı ilin yanvar-oktyabr ayları ilə müqayisədə 2017-ci ilin yanvar-oktyabr aylarında təzə meyvə idxalı 2,6 faiz, çay – 7,6 faiz, quş əti və onun əlavə məhsulları – 3,9 faiz, mal əti – 88,9 faiz, siqaret – 6,0 faiz, polad prokatı – 11,7 faiz, avtomobillər – 88,0 faiz, hesablama maşınları, blok və qurğuları – 51,1 faiz, rezin şinlər – 34,6 faiz, qara metallardan çubuqlar – 13,7 faiz,  mebel – 2,1 dəfə,  mineral gübrələr – 48,4 faiz, qara metallardan künclüklər ­– 29,0 faiz, məişət kondisionerləri – 23,5 faiz, paltaryuyan maşınlar – 72,7 faiz, yük avtomobilləri – 89,7 faiz, avtobuslar – 97,3 faiz artıb. Buğda idxalı isə 25,6 faiz, xam şəkər və şəkər – 5,3 faiz, bitki yağları – 7,7 faiz, kərə yağı, digər süd yağları və pastaları – 0,4 faiz, kartof – 6,2 faiz, təzə tərəvəz – 43,6 faiz, qara metallardan borular – 52,1 faiz, polietilen – 12,8 faiz, sement və sement klinkerləri – 93,0 faiz, məişət soyuducuları –17,0 faiz azalıb.
L.Ə.
www.oxu.az
"
"Əhalinin xərcləri açıqlandı2017-ci ilin yanvar-noyabr aylarında pərakəndə ticarət şəbəkəsində satılan məhsulların dəyəri əvvəlki ilin eyni dövrünün səviyyəsini müqayisəli qiymətlərlə 2,3 faiz üstələyərək 30,9 milyard manata bərabər olub.
Oxu.Az xəbər verir ki, ticarət dövriyyəsinin 15623,8 milyon manatını ərzaq məhsulları, içkilər və tütün məmulatları, 15239,0 milyon manatını qeyri-ərzaq məhsulları təşkil edib.
Satılmış məhsulların dəyəri 2016-cı ilin yanvar-noyabr aylarının göstəricilərini real ifadədə müvafiq olaraq 1,9 faiz və 2,7 faiz üstələyib. 
Hesabat dövründə alıcıların son istehlak məqsədilə aldıqları mallara xərclədiyi vəsaitin 46,0 faizi ərzaq məhsullarının, 4,6 faizi içkilər və tütün məmulatlarının, 18,4 faizi toxuculuq məhsulları, geyimlər və ayaqqabıların, 6,3 faizi elektrik malları və mebellərin, 5,3 faizi avtomobil yanacağının, 1,4 faizi əczaçılıq və tibbi malların, 0,7 faizi kompüterlər, telekommunikasiya avadanlıqları və çap məhsullarının, 17,3 faizi isə digər qeyri-ərzaq məhsullarının alınmasına sərf olunub. 
2017-ci ilin yanvar-noyabr aylarında istehlak məhsullarının 12,0 faizi ticarət müəssisələri, 53,9 faizi fərdi sahibkarlar tərəfindən, 34,1 faizi isə bazar və yarmarkalarda satılıb. 2016-cı ilin eyni dövrü ilə müqayisədə pərakəndə ticarət dövriyyəsi real ifadədə  müəssisələr üzrə 9,7 faiz, fərdi sahibkarlar üzrə 1,3 faiz, bazar və yarmarkalar üzrə 1,5 faiz artıb.
Hesabat dövründə əhalinin bir nəfərinə düşən orta aylıq pərakəndə ticarət dövriyyəsi  288,3 manat və ya 2016-cı ilin müvafiq dövrünün göstəricisindən nominal ifadədə 39,8 manat çox olub. Ticarət şəbəkəsində bir ölkə sakini orta hesabla hər ay 145,9 manatlıq ərzaq məhsulları, içkilər və tütün məmulatları, 142,4 manatlıq qeyri-ərzaq məhsulları alıb.
L.Ə.
www.oxu.az
"
"Əmək kitabçaları niyə ləğv edilmir?Əmək kitabçası itirildikdə nə etmək lazımdır? Sonrakı iş yerinə təqdim etmək üçün CV olduğu halda, əmək kitabçası nəyə lazımdır? Əmək müqavilələrinin elektron informasiya sistemində qeydiyyatı aparıldığı halda, əmək  kitabçasının olması nə qədər vacibdir? Bu kimi suallara cavab almaq üçün insan resursları (HR) sahəsində fəaliyyət göstərən mütəxəssislərdən rəy aldıq. 
Orxan İsayev Oxu.Az-a bildirdi ki, əmək kitabçalarının ləğv olunacağı barədə 3 ildən çoxdur xəbərdarlıq edilib. Lakin hələlik bu istiqamətdə addım atılmayıb. Əmək kitabçalarının ləğv olunacağı gözlənilir.  O ki qaldı prosesin yubanmasına, bir sıra səbəblər var. Bəzən şirkətlər işçini əmək müqaviləsi ilə işə götürür, amma işçinin müqaviləsini DSMF və e-gov portalında rəsmilləşdirmirlər. Digər tərəfdən, problem əmək kitabçasında olan bütün məlumatların hələ də tam olaraq elektron sistemə daxil edilməməsidir. Bizdə bu istiqamətdə hələlik iş gedir"". 
O ki qaldı əmək kitabçası itirilməsinə, işçi axırıncı iş yerinə  müraciət edə bilər və həmin işəgötürən 15 gün ərzində işçinin müraciətinə baxmalıdır.
L.Ə.
www.oxu.az
"
"Ölkəyə yatırılan sərmayənin həcmi bəlli oldu 2017-ci ilin yanvar-noyabr aylarında ölkənin iqtisadi və sosial sahələrinin inkişafı üçün bütün maliyyə mənbələrindən əsas kapitala yönəldilmiş 13 mlrd. 688,4 mln. manat vəsaitin 6 mlrd. 51,7 mln. manatı və ya 44,2%-i qeyri-neft sektoruna sərf edilib və bu sektorda investisiyaların həcmi ötən ilin eyni dövrü ilə müqayisədə 8,5% artıb.
Oxu.Az xəbər verir ki, bu barədə Dövlət Statistika Komitəsi məlumat yayıb.
Qeyd edilir ki, ümumi sərmayənin 73,4%-i bilavasitə tikinti-quraşdırma işlərinin yerinə yetirilməsinə sərf edilib, istifadə olunmuş vəsaitin 77%-i məhsul istehsalı obyektlərinin, 17,1%-i xidmət sahələri üzrə obyektlərin, 5,9%-i isə ümumi sahəsi 1536 min kvadratmetr olan yaşayış evlərinin tikintisinin payına düşüb. Daxili mənbələrdən əsas kapitala yönəldilmiş vəsait ümumi sərmayənin 42,2%-ini təşkil edib.
Əsas kapitala yönəldilmiş sərmayənin ümumi dəyərində müəssisə və təşkilatların vəsaitləri 65,6%, bank kreditləri 12,7%, büdcə vəsaitləri 14,1%, əhalinin şəxsi vəsaitləri 5,4%, büdcədənkənar fondların vəsaitləri 1,4%, sair vəsaitlər isə 0,8% təşkil edib.
L.Ə.
www.oxu.az
"
"Azərbaycan ixrac etdiyi neftin həcmini açıqladı Bu ilin yanvar-noyabr ayları ərzində Azərbaycan 9 mlrd. 637 mln. 331,13 min dollar dəyərində 24 mln. 723 min 729,01 ton xam neft ixrac edib.
Oxu.Az xəbər verir ki, bu barədə APA Dövlət Gömrük Komitəsinin (DGK) açıqladığı statistikaya istinadən məlumat yayıb. Ötən ilin analoji dövrü ilə müqayisədə 5 mln. 624 min 771,11 ton və ya 29,45%, məbləğ baxımından isə 3 mlrd. 741 mln. 457,38 min dollar və ya 63,46% çoxdur.
Xatırladaq ki, 2016-cı ilin yanvar-noyabr ayları ərzində Azərbaycandan xarici ölkələrə 5 mlrd. 895 mln. 873,75 min dollar dəyərində 19 mln. 98 min 957,90 ton xam neft ixrac edilib. 
2017-ci ilin yanvar-noyabr ayları ərzində xam neftin Azərbaycanın ümumi ixracında payı 77,09% təşkil edib.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 13-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Bitkoin ucuzlaşdı - CƏDVƏL Bu gün bitkoin ucuzlaşıb. Kriptovalyutanın dəyəri 16 min 559.0 dollar olub. 
Oxu.Az xəbər verir ki, kriptovalyutanın bazar dəyəri 283 milyard dollara yüksəlib. Həftəlik olaraq bitkoin 34.62% dəyər qazanıb. 
Ethereumun məzənnəsi isə günlük 0,19 % bahalaşaraq 635.20 dollar olub. Bu kriptovalyutanın dəyəri həftəlik 40.23% bahalaşıb. 
Qeyd edək ki, ethereumun bazar kapitalizasiyası 61,16 milyard dollara yüksəlib. 
Beşliyə daxil olan kriptovalyutalardan laytkoin həftəlik ən çox dəyər qazanan valyuta olub. Bu kriptovalyuta həftəlik 200.16% dəyər qazanıb.  Laytkoin 327.330  dollar təşkil edir. 



L.Ə.
www.oxu.az
"
"FES-in faiz artımı manata necə təsir edəcək? Bu gün yerli vaxtla 14:30-da (Bakı vaxtı ilə saat 23:30-da) iki günlük müzakirədən sonra Federal Açıq Bazar Komitəsinin (FOMC) direktorlar şurasının sədri Janet Yellen mətbuat üçün açıqlamasında ABŞ iqtisadiyyatının hazırkı durumunu dəyərləndirəcək, gələcək gözləntilərini açıqlayacaq.
Qeyd edək ki, bankın siyasət  faizini 25 bal artıracağı irəli sürülür. Bu qərar Azərbaycan manatına necə təsir edəcək?
İqtisadçı-ekspert Qubad İbadoğlu Oxu.Az-a açıqlamasında bildirir ki, bazar müşahidəçilərinin proqnozlarına görə, FES uçot dərəcəsini dördə bir səviyyəyədək qaldıracaq: ""Hazırda investorları maraqlandıran əsas məsələlərdə biri də FES-in və digər Mərkəzi Bankların ABŞ vergi sistemində mümkün dəyişikliklərə reaksiyasıdır. Avropa və İngiltərə Mərkəzi Bankları da bununla bağlı həftə ərzində açıqlama verəcək"".
Ekspert bildirir ki,  bir qrup respublikaçı tərəfində hazırlanan və prezident Tramp administrasiyasının müdafiə etdiyi vergi islahatları planının yaxın günlərdə qəbul edilib, qüvvəyə minməsi gözlənilir: ""Vergi islahatı planına görə, 7 şkalalı (10%, 15%, 25%, 28%, 33%, 35% və ya 39.6%) fərdi gəlir vergisinin 3 şkalaya (12%, 25% və 37%) endirilməsi və onun sonuncu şkalasının 39,6 faizdən 37 faizədək aşağı salınması gözlənilir. Bununla yanaşı, həmin plana görə, şirkətlər üçün korporativ vergi dərəcəsi 35-dən 21 faizə qədər endiriləcək. Hesablamalara görə, bu dəyişiklik büdcəyə əlavə 100 milyard dollar qazandıracaq. olacaq. Bu dəyişikliklər də ictimaiyyəti narahat edən əsas məqamlardan bundan zənginlərin bəhrələnmə ehtimalının olmasıdır. 
Hazırda ABŞ iqtisadiyyatında inflyasiya yaradıcı amillər fəaldır, illik inflyasiya 2 faiz ətrafında olsa da, noyabr ayında aylıq göstəricinin 0,4 faiz təşkil etməsi qiymətlərin artımının sürətləndirdiyini deməyə əsas verir. Bununla yanaşı, ABŞ-da işsizlik səviyyəsi son 17 ildə ən aşağı səviyyədə qeydə alınıb, istehlakçıların gözləntiləri də artıb. Eyni zamanda, dollar indeksi əvvəlki aylarla müqayisədə cüzi də olsa, qalxıb. Hazırda 94.041 təşkil edir"". 
Q.İbadoğlu qeyd edir ki, ABŞ-ın neft siyasətinə gəlincə, ehtiyatlar gözlənildiyindən aşağı düşsə də, növbəti il üçün hasilatın artımı proqnozlaşdırılır. Dünya bazarında neftin qiymətinin cüzi bahalaşmasının son səbəbi isə Britaniyanın 40-cı kəmərinin təmirə bağlanması ilə əlaqədardır.
FES-in bu gün gözlənilən bəyanatının təsirləri artıq Asiya maliyyə və valyuta bazarlarında hiss olunmaqdadır. Reaksiyalar müxtəlifdir. Belə ki, ABŞ dolları yapon iyenasına nisbətdə dəyər qazansa da, Avstraliya dollarına nisbətdə ucuzlaşıb. 
Bu qərarın Azərbaycan manatınının məzənnəsinə mümkün təsirləri daha çox dolayı və psixoloji kontekstdə müzakirə oluna bilər. Çünki Azərbaycan manatına birbaşa təsir daha çox xam neftin dünya bazarındakı qiymətləri ilə əlaqəlidir. Dolayı və psixoloji təsirlərə gəlincə, Azərbaycanın əsas ticarət tərəfdaşları olan Türkiyədə və Rusiyada dolların ucuzlaşması manatın da məzənnəsini gərginlik altında saxlayır. Nəzərə alsaq ki, FES-in bu günə gözlənilən qərarı hər iki ölkənin valyutasının ABŞ dollarına nəzərən məzənnəsinə təsirsiz ötüşməyəcək, onda Azərbaycan manatı da dolayı təsirlərdən sığortalana bilməyəcək.
L.Ə.
www.oxu.az
"
"Bu sektorda ixrac kəskin artıb Azərbaycanın özəl sektorunun ixracı bir ayda 1 milyard 691 milyon dollardan 4 milyard 379 milyon 832 min dollara yüksəlib.
Oxu.Az xəbər verir ki, bu barədə Marja.az Dövlət Gömrük Komitəsinə istinadən məlumat yayıb.
Qeyd edilir ki, 2017-ci ilin 10 ayı ərzində Azərbaycanın özəl sektorunun ixracı 1 milyard 691 milyon dollar təşkil edib. Komitənin 2017-ci ilin 11 ayı üzrə açıqladığı statistikada isə göstərilir ki, özəl sektorun ixracı təxminən 4 milyard 380 milyon dollar təşkil edib. Yəni, özəl sektor noyabrda ixracı 2 milyard 689 milyon dollar artırıb. 
2016-cı ilin 11 ayında özəl sektorun ixracı 1 milyard 552 milyon 509 min dolar təşkil edib.
Dövlət sektorunun ixracı isə illik müqayisədə 6 milyard 525 milyon 655 min dollardan 7 milyard 950 milyon 980 milyon dollara, aylıq müqayisədə isə oktyabrın ayının sonundakı 7 milyard 201 milyon 327 min dollardan 7 milyard 950 milyon 980 milyon dollara yüksəlib.  
Qeyd edək ki, əsasən özəl sektorun ixracının kəskin artması nəticəsində Azərbaycanın ticarət əməliyyatlarının həcmi bu ilin oktyabr ayının sonundakı 16 milyard 12 milyon  583 min dollar səviyyəsindən noyabr ayının sonunda 20 milyard 291 milyon 683.43 min dollar səviyyəsinə yüksəlib.
Azərbaycanın ixracı isə  bir ayda 9 milyard 54 milyon 202 min dollardan 12 milyard 500 milyon 979 min dollara qalxıb.
L.Ə.
www.oxu.az
"
"“Azertexnolayn” şirkəti Yeni ili yeni web səhifə və yeni məhsullarla qarşılayır“Azertexnolayn” şirkətinin rəsmi web səhifəsi artıq daha müasir, daha sadə və daha funksionaldır.
Müştəri məmnuniyyətini və rahatlığını daim artırmağı qarşıya məqsəd qoyan ""Azertexnolayn"" şirkəti tam yeni tərtibatda korporativ web səhifəsini (www.azertexnolayn.com) istifadəyə verib.
Müasir tələblərə cavab verən və gözoxşayan dizayna malik olan saytın əsas məqsədi sayt ziyarətçilərin rahatlığını təmin etmə, şirkət və istehsal olunan məhsullar haqqında daha operativ, eləcə də, ətraflı informasiya almağa dəstək olmaqdır.
Bir sıra üstünlüklərinə görə yenilənmiş sayt daha da fərqlənir. İstifadəçilərin zövqünü oxşayacaq fərqli dizayna və funksional struktura malik saytın ana səhifəsi  tamamilə yenilənib, şirkətdə fəaliyyət göstərən istehsal bölmələri və məhsullar haqqında daha dolğun  informasiya almağa şərait yaradılıb. Yeni web səhifədə yeni məhsullarımız olan HDPE təzyiqli su və qaz boruları, yeraltı yanğın hidrantı, lug və wafer tipli dairəvi siyirtmə, bulaq qurğusu və park oturacağıda təqdim olunub.
2012-ci ildən Sumqayıt Kimya Sənaye Parkının (SCIP) ərazisində  ilk rezident olaraq təməli qoyulan ""Azertexnolayn"" MMC ölkəmizin sənaye sahəsində mühüm işlər görən əsas şirkətlərdəndir. 2013-cü ildə istismara verilən şirkət ölkəmizdə sənaye infrastrukturunun inkişafı, onun mövcud potensialının daha da möhkəmlənməsi və müasirləşdirilməsi istiqamətində professional səylərini göstərməkdədir. 
""Azertexnolayn"" MMC bu gün ölkəmiz üçün mühüm əhəmiyyət kəsb edən iri eksport layihələrini icra etməkdədir. 2016-2017-ci illəri fəxrlə qeyd etməliyik ki, bu illər ərzində Rusiya Fedarasiyası kimi metallurgiya sahəsində inkişaf etmiş ölkəyə çuqun tökmə məhsulları, eləcə də Qazaxıstan, Türkmənistan və Gürcüstan respublikalarına 75 milyon manatlıq rəqabətədavamlı sənaye məhsullarının ixracı uğurla həyata keçirilib. 
www.oxu.az
"
"Gömrük Komitəsi büdcəyə bu qədər vəsait ödəyib Bu ilin yanvar-noyabr ayları ərzində Dövlət Gömrük Komitəsinin (DGK) xətti ilə dövlət büdcəsinə 2 mlrd. 383 mln. 400,01 min manat daxil olub.
Oxu.Az komitəyə istinadən xəbər verir ki, gömrük daxilolmaları ötən ilin analoji dövrü ilə müqayisədə 326 mln. 739,7 min manat və ya 15,89% artıb.
 
Bu ilin 11 ayı ərzində gömrük rüsumları üzrə dövlət büdcəsinə daxilolmalar 632 mln. 969,14 min manat, idxal edilən malların əlavə dəyər vergisi üzrə 1 mlrd. 64 mln. 339,54 min manat, aksizlər üzrə 78 mln. 248,7 min manat, yol vergisi üzrə isə 31 mln. 842,63 manat təşkil edib.
L.Ə.
www.oxu.az
"
"Azərbaycana gətirilən avtomobillərin sayı artıbBu ilin yanvar-noyabr aylarında Azərbaycana ümumilikdə 9 828 ədəd avtomobil idxal olunub.
Oxu.Az Dövlət Gömrük Komitəsinin açıqladığı statistikaya istinadən xəbər verir ki, ötən ilin analoji dövrü ilə müqayisədə ölkəyə idxal olunan avtomobillərin sayı 5 008 ədəd avtomobil və ya 2,04 dəfə artıb.
Ölkəyə gətirilən avtomobillərin 169 ədədi sürücü daxil olmaqla 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələri, 8 577 ədədi adamların daşınması üçün nəzərdə tutulmuş avtomobillər və digər motorlu nəqliyyat vasitələri, 1 014 ədədi yük daşımaq üçün motorlu nəqliyyat vasitələri, 68 ədədi isə xüsusi təyinatlı motorlu nəqliyyat vasitələridir.
A.M.
www.oxu.az
"
"Dollar bahalaşdı, avro ucuzlaşdıAzərbaycan Mərkəzi Bankı dekabrın 13-ü tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 1.9983  manat olub.



L.Ə.
www.oxu.az
"
"Neft bahalaşdı Dünya birjalarında neft bahalaşıb.
Oxu.Az xəbər verir ki, WTI neftinin qiyməti 1 barelə görə 0,33 dollar və ya 0,58% artaraq 57,47 dollar təşkil edib.
Brent markalı neftin 1 barelinin dəyəri isə 0,57 dollar və ya 0,90% artaraq 63,91 dollar olub.
L.Ə.
www.oxu.az
"
"Azərbaycan iqtisadiyyatı artacaq – PROQNOZ + VİDEOBMT Azərbaycan iqtisadiyyatının 2018-ci ildə 1.8 faiz artacağını proqnozlaşdırır.
Oxu.Az Xəzər TV-yə istinadən məlumatına görə, bu barədə təşkilatın iqtisadi və sosial məsələlər departamentinin hazırladığı “Dünya iqtisadiyyatının vəziyyəti və perspektivlər” adlı hesabatında qeyd edilib.
BMT-nin hesabatında vurğulanır ki, Azərbaycanda qeyri-neft sektorunda həyata keçirilən islahatlar, meqalayihələr inkişaf üçün əsas rol oynayır. Bu il qeyri-neft sektorunda əldə edilən irəliləyiş, ixracın artması iqtisadiyyatın daha da inkişafına səbəb olub.
İqtisadçı ekspert Vüqar Bayramovun sözlərinə görə 2017-ci ildə statistik göstəricilər nəinki gələn il, eləcə də 2019-cu ildə müsbət nəticələr vəd edir. Elə BMT-nin də proqnozlarına görə, Azərbaycan iqtisadiyyatı 2019-cu ildə 2.3 faiz artacaq.
BMT-nin hesabatına əsasən 2018-2019-cu illərdə ölkə iqtisadiyyatının inkişafına “Şahdəniz” qaz-kondensat yatağının işlənməsinin ikinci mərhələsi çərçivəsində qaz hasilatina başlanması da kömək edəcək. Bundan əlavə, TAP layihəsi çərçivəsində Avropaya qazın satılması da iqtisadiyyatın dayanıqlığını təmin edən amillərdən biridir.
Dünyada iqtisadi böhranın səngimədiyi bir dövrdə Azərbaycan iqtisadiyyatının inkişafı düşünülmüş iqtisadi siyasətin, qəbul edilmiş strateji yol xəritələrinin məntiqi nəticəsi hesab etmək olar.

S.B.
www.oxu.az
"
"Bakı “Ekspo-2025”ə ev sahibliyi edə bilər – VİDEOBakı şəhəri “Ekspo-2025” Ümumdünya Sərgisinə ev sahibliyi üçün əsas namizədlərdən biridir.
Oxu.Az-ın Xəzər TV-yə istinadən məlumatına görə, paytaxtın bu mötəbər tədbirə hazırlıqları ilə ətraflı tanış olan Beynəlxalq Sərgilər Bürosunun baş katibinin müavini Dimitri Kerkentzes təəssüratlarını media mənsubları ilə bölüşüb.
Qonaq Azərbaycanın Ümumdünya “Ekspo-2025” Sərgisi üçün yeni və çox maraqlı bir məkan olduğunu bildirib. Onun fikrincə, bu mübarizəyə ilk dəfə qoşulan Azərbaycan özünəməxsus zəngin təbiəti, mədəniyyəti, qədim tarixi, Avropa ilə Asiyanın arasında, Böyük İpək yolunun üstündə yerləşməsi, dini tolerantlığı ilə “Ekspo” ailəsi üçün kifayət qədər cəlbedici ölkədir.
Dimitri Kerkentzes media nümayəndələri ilə görüşdən sonra “Ekspo-2025” Bakı kitabına ürək sözlərini yazıb. Qeyd edək ki, “Ekspo-2025” üçün seçilən ərazi yüksək nöqtədən Azərbaycanın Dövlət gerbi olan səkkizguşəli ulduz şəklində görünür.

S.B.
www.oxu.az
"
"Qazaxıstanda benzin ucuzlaşdıQazaxıstanda Aİ-92 markalı benzin ucuzlaşıb.
Oxu.Az xəbər verir ki, bu barədə APA Rusiya mətbuatına istinadən məlumat yayıb. Qeyd edilir ki, hazırda bu ölkədə Aİ-92 markalı benzinin 1 litri 157-158 tenqeyə (0.80 AZN) satılır.
Qeyd edək ki, bir müddət öncə Qazaxıstan energetika naziri Kanat Bozumbayev ölkədə yanacağın qiymətinin aşağı düşəcəyini proqnozlaşdırıb. O bildirib ki, qiymətlər noyabr-dekabr aylarında ucuzlaşacaq. Nazir deyib ki, gözlənilməz proseslər baş verməsə, qiymətlər növbəti aylarda sabit qalacaq.
L.Ə.
www.oxu.az
"
"Dünya bazarında qazın qiyməti bahalaşdı Avropanın ən böyük qazpaylayıcı mərkəzlərindən biri - Baumqartendə (Avstriya) baş verən partlayışdan sonra Böyük Britaniyada təbii qazın qiyməti 2015-cü ilin dekabr ayından sonra maksimuma çatıb.
Oxu.Az xəbər verir ki, Report.az bu barədə “Bloomberg” agentliyinə istinadən məlumat yayıb.
Gələn ay üçün təbii qazın fyuçers qiymətləri 23% artaraq 9,82 dollar olub.
Qeyd edək ki, bu gün səhər Baumqarten şəhəri yaxınlığında qazpaylayıcı mərkəzdə güclü partlayış baş verib. Hadisə nəticəsində bir nəfər ölüb, 18 nəfər isə yaralanıb. Baumqarten qazpaylayıcı mərkəzi Avropanın üç qazpaylayıcı mərkəzindən biridir. Mərkəz Avstriyanın Slovakiya ilə mərkəzində yerləşir. Qərbi Avropaya nəql olunan Rusiya qazının 1/3-i bu mərkəzdən bölüşdürülür.
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 13.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Türkiyədə yaşamaq icazəsi alan azərbaycanlıların sayı Bu il Türkiyədə yaşamaq icazəsi alan əcnəbilərin sayı 128 min 256 nəfərə çatıb. Son 13 il ərzində isə 589 473 nəfər xarici vətəndaşa Türkiyədə yaşamaq üçün icazə verilib.
Oxu.Az xəbər verir ki, Türkiyə Daxili İşlər Nazirliyi Baş Miqrasiya İdarəsi 2005-ci ildə 178 964 nəfər xarici vətəndaşa yaşayış üçün icazə verildiyi halda, 2016-cı ilin sonuna bu rəqəmin 461 217 nəfər təşkil etdiyini açıqlayıb.
Bu ilin dekabrın 7-nə olan rəqəmlərə görə, il ərzində Türkiyədə 128 min 256 əcnəbiyə yaşamağa icazə verilib. Beləliklə, son 13 il ərzində Türkiyədə məskunlaşan əcnəbilərin sayı 589 min 473 nəfər olub.
Yaşayış icazəsi alan əcnəbilər, əsasən, Antalya, İstanbul və Ankarada məskunlaşıblar. 
Ümumilikdə, 2005-2016-cı illər ərzində 55 983 İraq, 48 738 Suriya, 39 184 Azərbaycan, 24 253 Türkmənistan, 21 006 Rusiya vətəndaşı Türkiyədə yaşayış izni alıb.
L.Ə.
www.oxu.az
"
"FES faiz dərəcəsini bu qədər artıracaq Federal Açıq Bazar Komitəsinin (FOMC) bu gün başlayacaq toplantısında bankın siyasət  faizini 25 bal artıracağı irəli sürülür. 
Oxu.Az Bloomberg-ə istinadən xəbər verir ki, bazarları ilin son toplantısında FOMC-ın üçüncü dəfə faiz artımına gedib-getməyəcəyindən daha çox növbəti il üzrə faiz planları maraqlandırır.
Faizlərin artırılacağı yönündə həmfikir olan ekspertlər bildirir ki, 2018-ci ildə 3 deyil, 4 faiz artımına gedilə bilər. 
Bu gün keçiriləcək iclasda isə faizlərin 1,25-1,50 faiz aralığında artırılacağı qeyd edilir. Ən kritik mesaj kimi isə 2018-ci ilə yönəlik faiz siyasəti ilə bağlı irəli sürüləcək sözlər dəyərləndirilir.
L.Ə.
www.oxu.az
"
"Daha bir kriptovalyuta sürətlə bahalaşır - CƏDVƏL + VİDEOKriptovalyuta bazarında dalğalanma davam edir. Bitkoindən sonra laytkoin rekord səviyyədə bahalaşıb.  
Oxu.Az xəbər verir ki,  24 saat ərzində bu kriptovalyutanın dəyəri  200 dolları keçib. Bir həftədə laytkoin  +141.92% dəyər qazanıb.
Bu valyutanın bazar dəyəri isə 13 milyard dollar təşkil edib. Qeyd edək ki, laytkoin 6-cı ən böyük kriptovalyutadır. 




L.Ə.
www.oxu.az
"
"Pensiyalar nə vaxt veriləcək?""Pensiyaların maliyyələşdirilməsi üçün tələb olunan vəsait hesablara köçürülüb. Bu gün axşam, ya da sabah səhər saatlarında pensiyaçılar təqaüdlərini ala biləcəklər"".
Bunu Əmək və Əhalinin Sosial Müdafiəsi Nazirliyinin İctimaiyyətlə əlaqələr şöbəsinin müdiri Elman Babayev pensiyaların gecikməsi ilə bağlı Oxu.Az-ın sualına cavabında bildirib.
Nəzərə çatdıraq ki, uzun müddətdir pensiyaların maliyyələşməsi hər ayın 13-dək Bakı şəhərində, 20-dək isə regionlarda başa çatırdı. Belə ki, 2013-cü ildən Azərbaycanda pensiyaların ölkə üzrə maliyyələşdirilməsi qrafiki bir qədər də irəli çəkilib. Həmin ildən xəzinədarlıq orqanları tərəfindən pensiyaların vətəndaşların şəxsi hesablarına köçürülməsi Naxçıvan Muxtar Respublikası üzrə hər ayın 11-dək, Bakı şəhərinin rayonları üzrə hər ayın 13-dək, əhalisi məcburi köçkün olan rayonlar üzrə hər ayın 16-dək, respublika tabeli şəhərlər üzrə hər ayın 18-dək, digər rayonlar üzrə hər ayın 24-dək, hərbi qulluqçular və xüsusi rütbəli şəxs kateqoriyasından olan pensiyaçılar üzrə hər ayın 29-dək yekunlaşdırılacağı barədə məlumat verilmişdi.
Qrafiklə müəyyən olunmuş tarixlər istirahət və bayram günlərinə təsadüf etdikdə istirahət və bayram günlərindən sonrakı iş günündə icra edilir. Bayramlar və dövlət əhəmiyyətli tədbirlər olduğu aylarda bu qrafikin müəyyən olunmuş vaxtdan əvvəl icrasının həyata keçirilməsi nəzərdə tutulub. Cari ilin ikinci yarısından hər ayın 11-i Bakı şəhərində pensiyaların köçürülməsinə başlanılırdı.
L.Ə.
www.oxu.az
"
"Neftin qiymətini bahalaşdıran səbəb Dünya birjalarında neft bahalaşmaqdadır. Brent markalı neftin 1 barelinin qiyməti 2015-ci il, iyunun 24-dən etibarən ilk dəfə olaraq 65 dolları ötüb.
Neftin bahalaşma səbəbini Oxu.Az-a şərh edən iqtisadçı-ekspert İlham Şaban bildirib ki, birjalara Şimal Dənizindəki ən böyük neft yataqlarından biri hesab olunan Fortiesdən (Britaniya şelfində) Britaniyaya gələn boru kəmərində (Forties Pipelines Systems) çatın əmələ gəlməsi nəticəsində kəmərin istismarının tam dayandırılması təsir edib.
İqtisadçı boru kəmərinin fəaliyyətinin nə zaman bərpa olunacağının hələ məlum olmadığını deyib: ""FPS-lə 85 yataqdan hasilat nəticəsində gündəlik 400 min barel neft nəql edilir. Ona görə də vəziyyətin qeyri-müəyyənliyi neft qiymətlərini artıma doğru sövq edir"".
L.Ə.
www.oxu.az
"
"XİN: Azərbaycanla Gürcüstan arasında delimitasiya prosesi davam edəcək""Rusiya və Azərbaycan arasında demarkasiyanın həyata keçirilməsi üçün dövlət komissiyası mövcuddur. Bu komissiya indiyə qədər bütün normativ hüquqi sənədləri qəbul edib"".
Oxu.Az-ın APA-ya istinadən məlumatına görə, bunu xarici işlər nazirinin müavini Xələf Xələfov bildirib.
X. Xələfov deyib ki, hazırda qəbul edilmiş, razılaşdırılmış plan əsasında sərhəddə konkret sərhəd işarələrinin qoyulması və müvafiq qurğuların quraşdırılması ilə bağlı fəaliyyətlər həyata keçirilir: ""Bu iş gələn il də davam etdiriləcək. Biz diplomatik kanallar vasitəsilə komissiyaların rəhbərləri arasında görüşləri razılaşdırırıq. Bu, daimi prosesdir"".
Nazir müavini Azərbaycanla Gürcüstan arasında delimitasiya prosesinin isə hələ bitmədiyini qeyd edib: ""Komissiyalar danışıqları davam etdirir. Gürcüstanla bu il delimitasiya ilə bağlı belə məsləhətləşmə həyata keçirmək planımız var idi, ancaq bunu edə bilmədik. Yəqin ki, gələn ilin əvvəllərindən başlayaraq Gürcüstanla danışıqları davam etdirəcəyik. Müəyyən sahələrdə razılaşma əldə olunmursa, danışıqlar davam etdirilir. Bu, uzun, çox da asan olmayan prosesdir. Elə olur ki, hər bir sahə üzrə aylarla müzakirə aparılır"". 
N.O.
www.oxu.az
"
"Mənzil bazarında rəsmi qiymətlər 2017-ci ilin yanvar-sentyabr ayları ərzində mənzil bazarında qiymətlər 2016-cı ilin müvafiq dövrünə nisbətən 1.4% artıb. 
Oxu.Az İqtisadiyyat Nazirliyinə istinadən xəbər verir ki, ilkin mənzil bazarında qiymətlər 1,1%, təkrar mənzil bazarındakı qiymətlərdə isə 1.4% bahalaşıb.
Əmlak bazarında fəaliyyət göstərən qeyri-hökumət təşkilatlarının məlumatlarına əsasən, ötən ilin müvafiq dövrü ilə müqayisədə 2017-ci ildə mənzil bazarında həm əmlak alqı-satqısının həcmində, həm də qiymətlərdə manatla ifadədə artım müşahidə olunub.
Nazirlikdən bildirirlər ki, daşınmaz əmlak bazarında baş verən artım müəyyən bankların fəaliyyətinin stabilləşməsi, “Azərbaycan İpoteka Fondu” ASC-tərəfindən ipoteka kreditlərinin ayrılma prosesinin təkmilləşdirilməsi ilə bağlıdır.

Təkrar yaşayış mənzil bazarında satışa təklif edilən yaşayış mənzillərinin hesablanmış orta təklif qiyməti və 2016-cı ilin III rübü ilə müqayisədə faiz artımı aşağıdakı kimi olub:
 Ekonom sinif (45-70 kv.m.) - 780 $/кv.m ( 2,31%);
 Komfort sinif (70-100 kv.m.) – 1210$/кv.m (5,47%);
 Biznes sinif (100-170 kv.m.) - 1860$/кv.m (10,78%).
Kirayə mənzil bazarında son illər ərzində yaşayış sahələrinin kirayə haqqının dəyərində ümumilikdə azalmalar müşahidə edilsə də, 2017-ci ilin yanvar-sentyabr ayları ərzində qiymətlərdə 3.1% artım olub. Hazırda təkrar mənzil bazarında 2 otaqlı mənzillərin aylıq orta qiyməti təqribən 300-400 manat, yeni tikilmiş binalarda isə 500-600 manata təklif olunur.
L.Ə.
www.oxu.az
"
"Bugünkü valyuta hərracının nəticəsi açıqlandıBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
AMB-dən Oxu.Az-a verilən məlumata görə, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7000 səviyyəsində müəyyən edib.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 12-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Sabah manatın taleyi ilə bağlı mühüm qərar veriləcək  Bu gün ABŞ Federal Ehtiyat Sisteminin 2017-ci il üzrə son toplantısı öz işinə başlayacaq. Bundan sonra Türkiyə Mərkəzi Bankı (TCMB) da daxil olmaqla, 5 önəmli mərkəzi bank monetar siyasətlə bağlı iclas keçirəcək. 
Oxu.Az xəbər verir ki, bu gün və sabah FES-in iclası, dekabrın 14-də isə TCMB, Avropa Mərkəzi Bankı (ECB), Böyük Britaniya Mərkəzi Bankı (BoE), İsveçrə Mərkəzi Bankının (SNB) iclaslarında uçot dərəcəsini dəyişə bilər.
“Moody's” Asiya Mərkəzi Banklarının da FES-lə paralel faiz artımlarına gedəcəklərini bəyan edib. Xüsusilə bu sırada Çin və Hindistan Mərkəzi Bankları irəli sürülür.
Nəzərə çatdıraq ki, Federal Ehtiyat Sisteminin ikigünlük iclası fonunda dollar avro və Yaponiya yeninə nisbətən ucuzlaşır.
İqtisadçı-ekspert Vüqar Bayramov Oxu.Az-a açıqlamasında bildirib ki, FES-in uçot dərəcəsi ilə bağlı qərarı çox əhəmiyyətlidir. Qlobal valyuta bazarında məzənnələrə birbaşa təsir edəcək. Xüsusən də, dolların digər valyutalara nisbətdə məzənnəsinə təsir edəcək qərardır. 
O ki qaldı iclasda hansı qərarın veriləcəyinə, ekspert “bunu proqnozlaşdırmaq çətindir” deyə bildirdi: “Bəzən FES-in toplantısında bank üzvlərinin hansı qərarın veriləcəyi ilə bağlı əvvəlcədən verdikləri  proqnozlar özünü doğrultmur. Lakin bütün hallarda uçot dərəcəsi artırılarsa, bu, dünya bazarında dolların məzənnəsinə təsir edəcək”. 
FES-in mərhələli şəkildə faiz artımına getdiyini xatırladan Vüqar Bayramovun sözlərinə görə, dünya bazarında dolların kəskin bahalaşacağı proqnozlaşdırılmır. 
O,  FES-in faiz artımı qərarının dolların mövcud məzənnəsini stabilləşdirəcəyini də istisna etmir: “Bitkoinin qiyməti aparıcı bankların irəli sürdüyü kimi ""köpük"" olmazsa, gələn il kriptovalyutalarla kağız əskinasların ciddi rəqabəti gözləniləndir”.  
V.Bayramov FES-in qərarının Azərbaycan valyutasına təsirinə gəlincə,  dekabrda valyutaya olan tələbatın artacağı proqnozlaşdırılır: “Bunun məzənnəyə necə təsir edəcəyi birbaşa Mərkəzi Bankın mövqeyindən asılı olacaq. Xüsusi şoklar baş verməzsə, Mərkəzi Bank məzənnəni qoruyub-saxlayacağını bildirir. Xüsusi şok deyəndə isə neftin qiyməti nəzərdə tutulur. Son günlər neftin qiymətində artımlar müşahidə edilir. O baxımdan Mərkəzi Bank özünün bəyan etdiyi kimi siyəsətini davam etdirsə, manatın mövcud məzənnəsi qorunub-saxlanacaq”.
L.Ə.
www.oxu.az
"
"Xələf Xələfov: Xəzərin dibinin bölgüsündə vahid prinsip nəzərdə tutulmayıbRazılaşdırılan konvensiya layihəsində Xəzərin dibinin üzbəüz və yanakı dövlətlər arasındakı ikitərəfli sazişlər əsasında bölünməsi nəzərdə tutulub.
Oxu.Az-ın APA-ya istinadən xəbərinə görə, bunu xarici işlər nazirinin müavini Xələf Xələfov deyib.
X. Xələfov bildirib ki, Xəzərin təkinin bölgüsündə orta xətt və yaxud hər hansı vahid prinsip nəzərdə tutulmayıb.
Nazir müavini “Azərbaycanın Türkmənistan və İranla bu sahədəki məsələləri də ikitərəfli sazişdə həllini tapmalıdır”, - deyə bildirib.
N.O.
www.oxu.az
"
"Azərbaycanda yağ bahalaşdı – VİDEODekabrın 7-də ölkəyə idxal olunan kərə yağının qiymətinin düşəcəyi barədə xəbərdarlıq yayılmışdı. 
Oxu.Az Qafqazinfo-ya istinadən xəbər verir ki, buna səbəb Azərbaycana idxal edilən kərə yağı və digər süddən hazırlanmış yağlar üçün tətbiq edilən gömrük idxal rüsumlarının 3 dəfə azaldılmasıdır. 
Belə ki, indiyə qədər sözügedən rüsumlar bu malların gömrük dəyərinin 15 faizi həcmində olub. Qərara əsasən, bu mallar üçün tətbiq edilən rüsumlar bu malların gömrük dəyərinin 5 faizi həcmində müəyyənləşib. 
Ölkə başçısı İlham Əliyevin də kərə yağının qiymətinin düşməsi ilə bağlı xüsusi tapşırığı var idi.
Bəs, görəsən, alıcılar qiymət düşməsini müşahidə ediblərmi?
Məlum olub ki, qiymətlərdə dəyişiklik yoxdur, alıcılar iddia edir ki, əksinə, artım var. Topdansatış mağazasının satıcıları bildirir ki, kərə yağını bir ay bundan qabaq firmadan köhnə qiymətə götürüblər: “Biz mal və məhsulları bir aylıq götürürük. Yeni qiymətlərin necə olacağını isə bilmirik”. 
Hazırda topdansatışda xaricdən idxal olunan, ən çox satılan yağların qiyməti aşağıdakı kimidir:
“Wellington”- 16.50 ( 1 kq)
“Westgold”- 8.80 (500 q)
“Anchor”- 16.20 (1 kq)
Satıcılar idxal yağlarından əlavə, son günlər yerli şirkət olan “Azərsun” yağlarının qiymətində artım müşahidə etdiklərini bildirirlər. 
Supermarketlərdə qiymətlər:
“Makro market”:  “West Gold”, “Anchor” - 16 manat 90 qəpik, “Wellington”- 16 manat 22 qəpik, “Valio”- 17 manat 85 qəpik, “Elle Vire” isə 22 manat 40 qəpik. 
“Araz” supermarketlərində isə yağın satış qiymətində 60 qəpik artım müşahidə olunur:
“Anchor”, “West gold”un qiyməti 17 manat 50 qəpik, “Wellington” isə 17 manat 49 qəpikdir. “Elle Vire” yağı isə, əksinə 2 manat aşağı, yəni 20 manata satılır.
Satıcılarla söhbət zamanı məlum oldu ki, hələlik yağın qiymətinin aşağı salınmasından söhbət getmir. Yalnız bayramla əlaqədar ay sonunda qiymətlərin düşməsi ehtimalı var. 
Alıcılar da Nazirlər Kabinetinin qərarının marketlərdə tətbiq olunmamasından narazılıq edirlər. 
“Elə əvvəl hansı qiymətə alırdıqsa, indi də o qiymətdir. Əksinə, qiymət qalxıb. Əvvəl 3 manat 30 qəpiyə aldığım “Dayaruşka” yağını indi 3 manat  80 qəpiyə almışam”.
Müğənni Nura Suri də sosial şəbəkədə “Megle” kərə yağının qiymətinin artdığını bildirib. O qeyd edib ki, marketdən yağın 250 qramını 8 man 20 qəpiyə alıb.

E.Ə.
www.oxu.az
"
"Ölkədə ən çox ərzaq bahalaşıb - RƏSMİBu ilin yanvar-noyabr aylarında Azərbaycanda istehlak məhsulları və xidmətlərin qiymətləri 2016-cı ilin müvafiq dövrünə nisbətən 13,4%, o cümlədən ərzaq məhsullarının qiymətləri 17,1%, qeyri-ərzaq mallarının qiymətləri 12,1%, əhaliyə göstərilən ödənişli xidmətlərin qiymətləri 9,6% artıb.
Oxu.Az Dövlət Statistika Komitəsinə istinadən xəbər verir ki, noyabr ayında oktyabra nisbətən istehlak məhsulları və xidmətlər 0,2%, o cümlədən ərzaq və qeyri-ərzaq məhsulları 0,3% bahalaşıb, əhaliyə göstərilən ödənişli xidmətlərin qiymətləri isə sabit qalıb.
Noyabrda oktyabr ayı ilə müqayisədə kolbasa məmulatlarının, balıq məhsullarının, süd məhsulları, pendir və yumurtanın, kərə, zeytun və marqarin yağlarının, xiyarın, bibərin, badımcanın, soğanın, kartofun, çayın qiymətlərində artım, düyünün, unun, manna və qarabaşaq yarmasının, mal, qoyun və toyuq ətinin, günəbaxan və qarğıdalı yağlarının, limonun, portağalın, naringinin, bananın, almanın, heyvanın, narın, xurmanın, kələmin, göyərtinin, kökün, sarımsağın, şəkər və şəkər tozunun qiymətlərində isə azalma müşahidə olunub. Digər ərzaq məhsullarının qiymətlərində ciddi dəyişikliklər baş verməyib.
Ay ərzində qeyri-ərzaq mallarından parçaların, geyim və ayaqqabıların, inşaat materiallarının, mebel və ev əşyalarının, xalça və digər döşəmə örtüklərinin, soyuducuların, kondisionerlərin, iri alət və avadanlıqların, zərgərlik məmulatlarının bahalaşması, paltaryuyan maşınların, elektrik soba və qaz plitələrinin, mobil telefonların, televizorların, fotoaparatların, noutbuk və planşet tipli kompüterlərin isə ucuzlaşması müşahidə olunub. Digər qeyri-ərzaq mallarının qiymətlərində ciddi dəyişikliklər baş verməyib.
L.Ə.
www.oxu.az
"
"Orta aylıq əməkhaqqı açıqlandı Bu il noyabrın 1-nə olan vəziyyətə görə, Azərbaycan iqtisadiyyatında muzdla çalışan işçilərin sayı 1 517,8 min nəfər olub.
Oxu.Az Dövlət Statistika Komitəsinə istinadən xəbər verir ki, bunlardan 878,1 min nəfəri iqtisadiyyatın dövlət sektorunda, 639,7 min nəfəri isə qeyri-dövlət sektorunda fəaliyyət göstərib.
Muzdla işləyənlərin 21,8%-i təhsil, 19,2%-i ticarət; nəqliyyat vasitələrinin təmiri, 12,9%-i sənaye, 8,6%-i əhaliyə səhiyyə və sosial xidmətlərin göstərilməsi, 7,1%-i dövlət idarəetməsi və müdafiə; sosial təminat, 6,6%-i tikinti, 4,7%-i nəqliyyat və anbar təsərrüfatı, 3,4%-i peşə, elmi və texniki fəaliyyət, 3,2%-i kənd təsərrüfatı, meşə təsərrüfatı və balıqçılıq, 1,6%-i maliyyə və sığorta fəaliyyəti, 10,9%-i isə iqtisadiyyatın digər sahələrində məşğul olub.
2017-ci ilin yanvar-oktyabr aylarında ölkə iqtisadiyyatında muzdla çalışan işçilərin orta aylıq nominal əməkhaqqı əvvəlki ilin müvafiq dövrünə nisbətən 6,4% artaraq 525,4 manata çatıb. İqtisadiyyatın mədənçıxarma sənayesi, maliyyə və sığorta fəaliyyəti, peşə, elmi və texniki fəaliyyət, informasiya və rabitə, eləcə də, tikinti sahələrində orta aylıq nominal əməkhaqqı daha yüksək olub.
L.Ə.
www.oxu.az
"
"İslam ölkələri bitkoin istifadəsinə keçir - FOTO Bahreyn Mərkəzi Bankının rəsmilərindən olan Halid Hamad neftin qiymətindəki dəyişikliyin bəzi hökumətləri digər sektorlara sərmayə yatırmağa məcbur edib. 
Oxu.Az ""Bloomberg"" agentliyinə istinadən xəbər verir ki, Hamad bitkoinlə bağlı bazara toxunub. Bildirib ki, bu kriptovalyuta gələcəkdə daha geniş istifadə ediləcək. O, hətta bitkoinin kağız pulun yerinə keçəcəyini deyib. 
""Gələcəkdə islami bitkoin dövriyyəyə buraxılacaqmı?"" sualına Hamad  “Bəli”, - deyə cavab verib: “Gələcəkdə valyuta kimi bitkoinlərdən istifadə ediləcək. Qarşıdakı illərdə kartlar da dövriyyədən çıxacaq”. 



L.Ə.
www.oxu.az
"
"Bitkoin ucuzlaşdı Bitkoin ucuzlaşmağa başlayıb. Kriptovalyuta 16 min 475 dollar olub. 
Oxu.Az xəbər verir ki, kriptovalyutanın bazar dəyəri 278 milyard dollara yüksəlib.  
Ethereumun məzənnəsi isə 0.66% bahalaşıb. Bu kriptovalyutanın dəyəri 518.54 dollar təşkil edir.
Qeyd edək ki, ethereumun bazar kapitalizasiyası da ucuzlaşaraq 41,97 milyard dollar olub.
L.Ə.
www.oxu.az
"
"Yeni ""Maxi.az"" mağazası Bakıxanov qəsəbəsindəDekabrın 9-da Bakıxanov qəsəbəsində (Y.Əliyev və S.Mehmandarov küçələrin kəsişməsində) ilk “Maxi.az” məişət texnikası və elektronika mağazasının açılması münasibətilə bir sıra maraqlı tədbirlər nəzərdə tutulub.
Ondan başlayaq ki, dekabrın 15-dən 17-dək burada qonaqlarımızı bizim ən yaxşı satıcımız olan Maqsud qarşılayacaq. O, Sizə yeni dükanda ekskursiya keçirəcək, həmin günlərdə keçiriləcək aksiyalar barədə danışacaq və arzu edənlərlə birlikdə selfi çəkdirəcək. Maqsudla çəkdirdiyiniz  selfini sosial şəbəkələrdə #Maxi#Razin#Bakixanov#MotoE həştəgi ilə paylaşanlar Moto E smartfonu qazanmaq şansı əldə edəcək.
Dekabrın 15-dən 17-dək, düz 3 gün yalnız “Maxi.az” Bakıxanovda Sizi super qiymətlər və sərfəli təkliflər gözləyir.
• Tava - 3 AZN
• İphone 6s - 699 AZN
• Polaris hava qızdırıcısı cəmi 19 manata və bir çox digər məhsullar!
Bundan əlavə,  50 manat və daha çox alış-veriş edən hər kəsə  Bakıxanov qəsəbəsində  yerləşən (S.Qocayev küç. 19) “Viva” şirniyyat evindən 6 nəfərlik tort üçün hədiyyə kuponu verilir.
Hələ bu da hamısı deyil!
Əlaqə nömrəsini mağazada təmsilçimizə təqdim edib qeydiyyatdan keçən hər kəs Yeni il ərəfəsində əlavə endirimli Promo-kod qazanacaq.
 
“Maxi.az”da sərfəli təkliflərdən yararlanmaq imkanını qaçırmayın.
“Maxi.az” məişət texnikası və elektronika mallarının pərakəndə satış mağazaları Bakı, Sumqayıt və Gəncə şəhərində yerləşir. Burada Siz seçdiyiniz məhsulları aldığınız aksesuarlarla daha da təkmilləşdirməklə unikal edə bilərsiniz.
“Maxi.az”da Siz həmçinin:
• Şəxsiyyət vəsiqəsi ilə sərfəli kredit şərtləri  (təklif o cümlədən smartfon və planşetlərə də şamil olunur)
• Müştəri loyallıq proqramı - Bonus Plus kartları
• Hədiyyə kartları
• Məhsulların çatdırılması və quraşdırılması kimi xidmətlərdən yararlana bilərsiniz.
Siz məhsulları nəinki mağazalarımızdan, o cümlədən www.maxi.az saytına daxil olaraq onlayn şəkildə əldə edə və buna görə əlavə endirim və bonuslar qazana bilərsiniz.
Bundan başqa, Çağrı Mərkəzinin mütəxəssisləri Sizin bütün suallarınızı cavablandırmağa hazırdır – Əlaqə nömrəsi:  *0900.  





























www.oxu.az
"
"""Azəriqaz"" DSMF-yə borclarının olmadığını açıqladı ""Azəriqaz"" İstehsalat Birliyinin Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fonduna (DSMF) borcu yoxdur.
Oxu.Az xəbər verir ki, bunu İstehsalat Birliyinin İctimaiyyətlə əlaqələr şöbəsinin rəisi İbrahim Kərbəlayev ""APA-Economics""ə bildirib.
O deyib ki, ""Azəriqaz"" tərəfindən yaranan ödənişlər vaxtında icra edilir və hal-hazırda vaxtı keçmiş borc qalmayıb.
""Bununla bağlı məhkəmə iddiası qaldırılması ilə əlaqədar hər hansı bir məlumat ""Azəriqaz"" İstehsalat Birliyinə daxil olmayıb"", - deyə o vurğulayıb.
Bundan öncə xəbər verdiyimiz kimi, DSMF cari ilin 6 ayı ərzində əsasən böyük məbləğdə borcu olan sığortaedənlərə qarşı məhkəmə iddiası qaldırıb. İddiaların 4-ü iri sığortaedənlərə qarşı (o cümlədən, 1 iddia ""Azərbaycan Xəzər Dəniz Gəmiçiliyi"" QSC-yə qarşı, 3 iddia ""Azəriqaz"" İstehsalat Birliyinə qarşı), 16-sı dövlət mülkiyyətində olan digər təşkilatlara qarşı, 1-i bələdiyyə mülkiyyətində olan təşkilata qarşı, 228-i digər hüquqi şəxslərə qarşı, 513-ü isə fiziki şəxslərə qarşı qaldırılıb.
""Azərbaycan Xəzər Dəniz Gəmiçiliyi"" QSC DSMF-yə borcunun olmasını inkar edib.
L.Ə.
www.oxu.az

 
"
"Azərbaycan neftinin qiyməti 67 dollara yaxınlaşırAzərbaycan nefti bahalaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 1,14 dollar və ya 1,73% artaraq 66,93 dollar təşkil edib.
L.Ə.
www.oxu.az
"
"Neftin qiyməti 65 dolları keçdi, qızıl ucuzlaşdıDünya birjalarında neft bahalaşmaqdadır.
Oxu.Az xəbər verir ki, Brent markalı neftin 1 barelinin dəyəri isə 0,8% artaraq 65,19 dollar olub.
WTI neftinin qiyməti 1 barelə görə 0,79% bahalaşaraq,  58,45 dollar təşkil edib.
Qızılın qiymətinə gəlincə, 0,04% ucuzlaşaraq 1.246,50 dollar olub. 
L.Ə.
www.oxu.az
"
"Manatın bu günə olan məzənnəsi - VIDEOAzərbaycan Mərkəzi Bankı 12 dekabra olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7000 manat, Avro/manat məzənnəsi 2,0012  manat olub.




L.Ə.
www.oxu.az
"
"Azərbaycan fındıq ixracına görə dünyada üçüncüdürBu gün Azərbaycan fındıq ixracına görə dünyada üçüncü yeri tutur.
Oxu.Az-ın Trend-ə istinadən məlumatına görə, bunu kənd təsərrüfatı nazirinin müavini Seyfəddin Talıbov deyib.
Onun sözlərinə görə, artıq fındıq ixracından Azərbaycana əhəmiyyətli həcmdə valyuta daxil olub: “Hazırda Azərbaycanda 12 min hektar fındıq bağı salınıb. Gələn il bu göstəricini 40 min hektaradək çatdırmaq planlaşdırılır”.
Qeyd edək ki, Beynəlxalq Fındıq və Quru Meyvə Şurasının hesabatına əsasən bu il Azərbaycanda 45 min ton fındıq istehsal olunacaq ki, bu da 17 min ton meşə fındığı ləpəsinə bərabərdir.
S.B.
www.oxu.az
"
"Bakıda daşınmaz əmlak bazarında qiymətlər dəyişdi2017-ci ilin noyabrında Bakıda daşınmaz əmlak bazarında qiymətlər manat ekvivalentində 0,94 faiz azalıb.
Oxu.Az-ın xəbərinə görə, bunu Trend-ə “MBA Group” konsaltinq şirkətinin baş direktoru, daşınmaz əmlak sahəsində ekspert Nüsrət İbrahimov deyib.
Onun sözlərinə görə, ötən ay torpaq və ikinci mənzil bazarında qiymətlər artıb, ilkin mənzil, kommersiya obyektlərinin satışı və onların icarəsi bazarında qiymətlər azalıb: 
“Noyabr ayında ikinci mənzildə kvadrat metrin qiyməti 1 627 manat təşkil edib ki, bu da oktyabr ayı ilə müqayisədə 1,16 faiz çoxdur. İlkin mənzilin dəyəri 0,27 faiz azalıb və bir kvadrat metri 1 238 manat təşkil edib. Bakıda noyabr ayında mənzil icarəsi bir kvadrat metr üçün 8,49 manat təşkil edib ki, bu da oktyabr ayı ilə müqayisədə 1,19 faiz azdır. Noyabr ayında torpaq bazarı 2,48 faiz artıb və bir sot torpaq üçün 20 349 manat təşkil edib”.
Onun sözlərinə görə, noyabr ayında kommersiya obyektləri bazarında qiymətlər azalmaqda davam edib: 
“Kommersiya obyektlərinin bir kvadrat metri üçün orta qiymət 2 588 manat təşkil edib ki, bu da ötən ayla müqayisədə 2,31 faiz azdır. Onların icarəsi isə 1,83 faiz azalıb və 13,65 manat təşkil edib”.
Ekspert qeyd edib ki, ümumilikdə ötən ilin eyni dövrü ilə müqayisədə daşınmaz əmlak bazarında qiymətlər 7,73 faiz azalıb: 
“İkinci mənzil bazarında qiymətlər il ərzində 13,79 faiz, mənzil kirayəsi 17,04 faiz, torpaq kirayəsi 1,23 faiz azalıb. Ötən ilin noyabr ayı ilə müqayisədə kommersiya obyektləri bazarında qiymətlər 21,31 faiz, ilkin mənzil və kommersiya obyektlərinin kirayəsi bazarında müvafiq olaraq 13,79 və 17,68 faiz azalıb”.
S.B.
www.oxu.az
"
"Azərbaycan Mərkəzi Bankında yeni təyinat olubAzərbaycan Mərkəzi Bankının Strateji idarəetmə departamentinə yeni direktor təyin edilib.
Oxu.Az “Report”a istinadən xəbər verir ki, bu vəzifə indiyə qədər bu departamentin direktor müavini olan Arif Şirəli oğlu Şirəliyevə həvalə edilib. 
O, yeni vəzifəsində Ramil Müzəffər oğlu Məhərrəmovu əvəz edib.
www.oxu.az
"
"""Xəzər Dəniz Gəmiçiliyi"" Hesablama Palatasının hesabatını təkzib etdi“Azərbaycan Xəzər-Dəniz Gəmiçiliyi” QSC-nin fəaliyyətə başladığı gündən Dövlət Sosial Müdafiə Fonduna (DSMF) yaranan borcu cari ayda əvvəlcədən ödənilib və heç vaxt ödəniş vaxtı keçmiş borcu olmayıb.
Oxu.Az APA-ya istinadən xəbər verir ki, ""Azərbaycan Xəzər Dəniz Gəmiçiliyi"" QSC-nin mətbuat katibi Mehman Mehdiyev hazırda da  DSMF-yə borcu olmadıqlarını deyib.
M. Mehdiyev bildirib ki, təkcə bu il ""Azərbaycan Xəzər Dəniz Gəmiçiliyi"" QSC tərəfindən DSMF-yə 24,7 mln. manat ödəniş həyata keçirilib.
 
“DSMF-nin “AXDG” QSC-ni məhkəməyə verməsinə gəlincə, bildirək ki, Fond Gəmiçiliyin tabeliyində olmuş “Dənizçi” kənd təsərrüfatı müəssisəsi ilə bağlı 2015-ci ilin aprelində Sumqayıt İnzibati-İqtisadi Məhkəməsində iddia qaldırıb. Qeyd olunan müəssisə isə Azərbaycan Respublikası Nazirlər Kabinetinin 29 iyul 2016-cı il tarixli 447S nömrəli sərəncamı ilə aqrar islahatlarının aparılması məqsədilə “AXDG” QSC-nin tabeliyindən çıxarılıb”, - deyə məlumatda bildirilir.
Qeyd edək ki, Hesablama Palatasının məlumatına görə, 2017-ci ilin I yarısı ərzində 742 sığortaedən üzrə 22,89 mln. manat və ya ilin əvvəlinə Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fonduna (DSMF) olan borcun 7,1%-i qədər borcun ödənişinin təmin edilməsi üçün məhkəmə orqanlarına iddia ərizələri göndərilib. DSMF-nin borcun ödənişi ilə bağlı 4 iddiasından biri ""Azərbaycan Xəzər Dəniz Gəmiçiliyi"" QSC-yə qarşı olub.
L.Ə.
www.oxu.az
"
"Rüşvətin qlobal həcmi açıqlandıHər il dünya üzrə təxminən 1 trln. ABŞ dolları həcmində vəsait rüşvətə yönəldilir.
Oxu.Az xəbər verir ki, bu barədə Report.az  ""Vedomosti"" qəzetinə istinadən məlumat yayıb.
Qeyd edilir ki, BMT-nin Beynəlxalq Korrupsiya Gününə həsr olunmuş hesabatında dünya iqtisadiyyatının daha 2,6 trln. dolları korrupsiya səbəbindən itirdiyi qeyd edilib. Bu da qlobal iqtisadiyyatın 5%-nə bərabərdir. İnkişaf etməkdə olan ölkələrdə oğurlanan pullar isə onlara verilən xeyriyyə vəsaitini 10 dəfə üstələyir.
""Korrupsiya hər hansı cəmiyyətin sosial-iqtisadi inkişafını dayandıracaq ciddi cinayətdir. Bu cinayətdən isə heç bir ölkə, region və ya birlik sığortalanmayıb"", - deyə hesabatda qeyd edilir.
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 12.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7000 səviyyəsində müəyyən olunub. 
L.Ə.
www.oxu.az
"
"Bitkoinlə bağlı pessimist proqnoz Almaniya bankı “Deutsche Bank” bitkoinlə bağlı xəbərdarlıq edib.
Oxu.Az xəbər verir ki, bank 2018-ci ildə birjaların riskli istiqamətdə hərəkət etdiyini bildirib. Risklər sırasında bitkoinin çöküşü, Cənubi Koreya böhranı, yüksək inflyasiya kimi amillər daxildir.
Bankın mütəxəssisləri cari ildə 1.500 faizdən yüksək dəyər qazanan bitkoinin bazarlarda düzgün qiymətləndirilmədiyini bildirir: “Bitkoinin fyuçə əməliyyatlarda istifadəsi virtual pulun volalitliyini daha da artırır"". 
L.Ə.
www.oxu.az
"
"“GRAND HOUSE” mebel mağazası istehlakçıları belə aldadır - FOTO “GRAND HOUSE” mebel mağazasından dəyəri 1300 manat olan dairəvi divan almışam. Mağaza işçiləri vitrində mənə bir məhsul göstərib, başqa məhsul satıblar”. 
Bunu Oxu.Az-a sözügedən mebel mağazası tərəfindən aldadıldığını söyləyən Gülnaz Həsənova adlı istehlakçı bildirib: “GRAND HOUSE”dan mebel sifariş etdik. Lakin divanı evə gətirəndə onun sifarişimizdən fərqləndiyini gördük. Belə ki,  gətirilən divanın ölçüsü  seçdiyimizlə uyğun gəlmir. Divanın ölçüsü kiçik olmaqla bərabər, üstünün parçası  keyfiyyətsizdir. Dərhal mağaza ilə əlaqə saxlayıb iradımı bildirdim. 1 gün sonra oraya  getdim və salondakı mebelin keyfiyyəti, ölçüsü ilə evə gətirilən arasındakı ciddi fərqi bir daha gördüm”. 
İstehlakçı deyir ki, divanın parçası da onun mebel salonunda gördüyü parça ilə eyniyyət təşkil etmir. Yumşaq mebeli geri qaytarmaq istədiyini deyən G.Həsənova mağazanın buna razı olmadığını bildirib.
O da məlum olub ki, mağaza mebeli Türkiyə istehsalı adı ilə müştəriyə satıb: “Bizə dedilər ki, mebelin hissələri Bakıda yığılır. Lakin divan sex məhsuluna oxşayır”. 
Məsələ ilə bağlı “GRAND HOUSE” mebel mağazasının da rəyini öyrəndik. Mağazanın meneceri  dedi ki, onlar istehlakçını aldatmayıblar: “İstehlakçı malı vitrində  bəyənib. Sonra divanın üzlənməsi üçün digər  kataloqdan rəng seçib. Bizim səhvimiz yoxdur.  Necə sifariş ediblərsə, divan da eynilə yığılıb. Sadəcə, istehsalçı onda səhv edib ki, divanın bir küncü 3, digər küncü 2,4 m-dir. Sifariş zamanı ölçüləri dəyişdirilərək bir küncü 3, digər küncü 2 metr götürülüb. Necə istəyiblər elə də etmişik. Artıq 13 gündür mal alınıb. Geri qaytarıla bilməz. Sadəcə, dəyişdirə bilərik”.
O da məlum olub ki, “GRAND HOUSE”un mebelləri yerli məhsuldur. 
İqtisadiyyat Nazirliyi yanında Antiinhisar Siyasəti və İstehlakçıların Hüquqlarının Müdafiəsi Dövlət Xidmətindən isə bildirildi ki, hər bir mal normativ-texniki sənədlərin, o cümlədən müvafiq standartların, texniki şərtlərin, sanitar-gigiyenik norma və qaydaların tələblərinə, eləcə də, alıcı ilə satıcı arasında bağlanan müqavilə şərtlərinə uyğun olaraq hazırlanmalı və satışa çıxarılmalıdır: “Əgər malların keyfiyyət xüsusiyyətləri və digər əlamətləri onun hazırlanmasında istinad olunan müvafiq standartın və digər normativ-texniki sənədlərin tələblərinə, alıcı ilə satıcı arasında bağlanan müqavilə şərtlərinə, habelə istehsalçının və ya satıcının mal haqqında verdiyi məlumata uyğun gəlmirsə, onda həmin malda qüsur olduğunu və ya onun saxtalaşdırıldığını iddia etmək mümkündür. 
Bildirilir ki, “İstehlakçıların hüquqlarının müdafiəsi haqqında” Azərbaycan Respublikası Qanununun 7-ci maddəsində qüsurlu mal satılarkən istehlakçının hüquqları təsbit edilib. Belə ki, zəmanət və yararlılıq müddətində malda müəyyən qüsur və ya  saxtalaşdırma halları aşkarlanarsa, istehlakçı satıcıdan və ya istehsalçıdan aşağıdakıları tələb etmək hüququna malikdir:
-   qüsuru olan malı lazımi keyfiyyətli mala dəyişdirməyi;
-   satış qiymətini uyğun məbləğdə azaltmağı;
-   malın qüsurlarının icraçının, satıcının, istehsalçının hesabına aradan qaldırılmasını və ya qüsurların aradan qaldırılması üçün istehlakçının və ya üçüncü şəxslərin çəkdiyi xərclərin əvəzinin ödənilməsini;
-   malın, həmin mala uyğun digər modelli (markalı, tipli və s.) mal ilə, dəyəri yenidən hesablanma şərti ilə əvəz edilməsini;
-   müqavilənin ləğv edilməsini və çəkdiyi zərərin ödənilməsini.
Satıcı və ya istehsalçı istehlakçıdan lazımi keyfiyyəti olmayan malı geri götürməyə və yuxarıda göstərilən istehlakçının tələblərindən hər hansı birini yerinə yetirməyə borcludur.
Eyni zamanda, malların geri qaytarılması ilə əlaqədar istehlakçıya dəyən zərər satıcı və ya istehsalçı tərəfindən tam həcmdə ödənilməlidir. İri qabaritli və ağır çəkili malların istehlakçıdan satıcıya və ya istehsalçıya qaytarılması və dəyişdirilərək yenidən istehlakçıya çatdırılması satıcının və ya istehsalçının hesabına həyata keçirilir.
Onu da qeyd etmək lazımdır ki, Nazirlər Kabinetinin 21 may 1998-ci il tarixli qərarı ilə AR ərazisində pərakəndə ticarət obyektlərində dəyişdirilməsi mümkün olmayan malların siyahısı təsdiq edilib. Bu qərara qızıl və qızıl məmulatları, qiymətli və yarımqiymətli metallardan, daşlardan hazırlanmış məmulatlar, istehsal qüsurları istisna olmaqla bütün növ parçalar və ölçü ilə satılan bəzi mallar (lentlər, tesmalar, haşiyələr), parfümer-kosmetika malları, kişi, qadın və uşaq çimərlik paltarları, baxçayaşlı və yeni doğulan uşaqlar üçün alt paltarları, məişət kimyası malları, şəxsi gigiyena əşyaları (diş fIrçaları, daraqlar, biqudilər və s), uşaq oyuncaqları, istehsal qüsurları istisna olmaqla istifadədə olmuş, üzərində yarlıqlar olmayan kişi, qadın və uşaq corabları, alt paltarları, ərzaq üçün plastmasdan hazırlanmış məmulatlar, dəyəri ödənilmiş və mağazadan çıxarılmış (yararlılıq müddəti ərzində) ərzaq malları geri qaytarılmır.
Göstərilən müddət ərzində malı dəyişdirmək, qaytarmaq  mümkün olmadıqda, istehlakçı satıcı və ya istehsalçı qarşısında digər tələblərin, yəni malın satış qiymətini uyğun məbləğdə azaltmağı, onun qüsurlarının icraçının satıcının, istehsalçının hesabına aradan qaldırılmasını və ya qüsurların aradan qaldırılması üçün çəkdiyi xərclərin əvəzinin ödənilməsini, malın, həmin mala uyğun digər modelli, markalı, tipli mal ilə, dəyəri yenidən hesablanma şərti ilə əvəz edilməsini, müqavilənin ləğv edilməsini və çəkdiyi zərərin ödənilməsini tələb edə bilər. Digər tərəfdən, sahibkar tərəfindən malların geri qaytarılması ilə əlaqədar istehlakçıya dəyən zərərin tam həcmdə ödənilməsi təmin edilməlidir.








L.Ə.
www.oxu.az
"
"Vergilər Nazirliyi sahibkarlara müraciət etdiYanvarın 1-dən statusundan asılı olmayaraq bütün vergi ödəyiciləri sahibkarlıq fəaliyyəti məqsədləri üçün malların (işlərin, xidmətlərin) təqdim edilməsi zamanı elektron qaimə-faktura təqdim etməlidir.
Oxu.Az xəbər verir ki, bu barədə Vergilər Nazirliyinin vergi ödəyicilərinə müraciətində bildirilir.
Məlumatda deyilir ki, Vergi Məcəlləsinə əsasən, sahibkarlıq fəaliyyətini həyata keçirən hüquqi və fiziki şəxslərə malların (işlərin, xidmətlərin) təqdim edilməsi ilə bağlı elektron qaimə-faktura vermək vergi ödəyicisinin vəzifələrinə aid edilib. “Elektron qaimə-fakturanın tətbiqi, uçotu və istifadəsi qaydaları” Nazirlər Kabinetinin 14 mart 2017-ci il tarixli qərarı ilə müəyyən edilir.
Elektron qaimə-faktura onlayn rejimdə Vergilər Nazirliyinin İnternet Vergi İdarəsində (www.e-taxes.gov.az) gücləndirilmiş elektron imza (o cümlədən “Asan imza”) vasitəsilə elektron qaydada tərtib edilərək və yaxud lazımi proqramlardan istifadə edilməklə oflayn rejimdə tərtib edildikdən və elektron imza (o cümlədən “Asan imza”) vasitəsilə imzalandıqdan sonra malların, işlərin və xidmətlərin alıcısına göndərilir.
“Odur ki, sahibkarlıq fəaliyyəti məqsədləri üçün mal (iş, xidmət) alınarkən həmin malların (işlərin, xidmətlərin) alınmasını təsdiq edən elektron qaimə-faktura satıcıdan tələb edilərək alınmalıdır. Vergi ödəyicisinin sahibliyində olan malların alışını təsdiq edən qaimə-faktura və ya elektron qaimə-faktura və ya elektron vergi hesab-fakturadan ən azı biri olmadıqda alıcıya təqvim ili ərzində belə hala birinci dəfə yol verdikdə alınmış malların 10%-i, ikinci dəfə yol verdikdə 20%-i, üç və daha çox dəfə yol verdikdə isə 40%-i qədər maliyyə sanksiyası tətbiq edilir.
Fəaliyyətinizlə bağlı risklərin yaranmaması, hər hansı maliyyə itkilərinə məruz qalmamağınız üçün mövcud qanunvericiliyin tələblərinə əməl etməyiniz tövsiyə olunur. Vergi qanunvericiliyinin tətbiqi və inzibatçılığı ilə bağlı əlavə məlumat almaq üçün Vergilər Nazirliyinin rəsmi internet səhifəsinə (www.taxes.gov.az), Çağrı Mərkəzinə (195-1) və vergi ödəyicilərinə xidmət mərkəzlərinə müraciət edə bilərsiniz”.
L.Ə.
www.oxu.az
"
"""Xəzər Dəniz Gəmiçiliyi"" və “Azəriqaz” İstehsalat Birliyinə qarşı  məhkəmə iddiası qaldırıldı2017-ci ilin I yarısı ərzində Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondu (DSMF) tərəfindən 742 sığortaedən üzrə 22,89 mln. manat və ya ilin əvvəlinə olan borcun 7,1%-i qədər borcun ödənişinin təmin edilməsi üçün məhkəmə orqanlarına iddia ərizələri göndərilib.
Oxu.Az Hesablama Palatasına istinadən xəbər verir ki, 2016-cı ilin eyni dövründə həmin göstəricilər, müvafiq olaraq, 2333 sığortaedən, 12,21 mln. manat və 3,8% təşkil edib. 
Göründüyü kimi, keçən ilin eyni dövrü ilə müqayisədə 3,1 dəfə az sayda sığortaedənə qarşı məhkəmə iddiası qaldırılsa da, iddia qaldırılmış borc məbləği əvvəki illə müqayisədə 10,68 mln. manat və ya 87,5% çoxdur. Cari ilin 6 ayı ərzində böyük məbləğdə borcu olan sığortaedənlərə qarşı iddia qaldırılıb.
İddiaların 4-ü iri sığortaedənlərə qarşı (o cümlədən, 1 iddia “Azərbaycan Xəzər Dəniz Gəmiçiliyi” Qapalı Səhmdar Cəmiyyətinə qarşı, 3 iddia “Azəriqaz” İstehsalat Birliyinə qarşı), 16-sı dövlət mülkiyyətində olan digər təşkilatlara qarşı, 1-i bələdiyyə mülkiyyətində olan təşkilata qarşı, 228-i digər hüquqi şəxslərə qarşı, 513-ü isə fiziki şəxslərə qarşı qaldırılıb. 
Qaldırılmış iddia ərizələrindən 10,87 mln. manat məbləği əhatə edən 450 ərizəyə məhkəmə orqanlarında baxılıb. Əvvəlki dövrlərdə qaldırılmış iddialar da daxil olmaqla, 3,3 mln. manat məbləğində və ya qaldırılmış iddia məbləğinin 14,4%-i qədər iddia məbləği təmin edilib. 7,51 mln. manat məbləğində 7 iddia ərizəsi rədd edilib. Təmin olunan iddia ərizələri üzrə 0,11 mln. manat (23,4%) vəsaitin ödənişi həyata keçirilib. 
L.Ə.
www.oxu.az
"
"Problemli kreditlərin restrukturizasiyası ilə bağlı saziş imzalanacaqBu gün Maliyyə Bazarlarına Nəzarət Palatası (MBNP) və banklar arasında görüş keçirilib.
Oxu.Az palataya istinadən xəbər verir ki, Azərbaycan Banklar Assosiasiyasının (ABA) təşkilatçılığı ilə baş tutan görüşdə ""Maliyyə xidmətlərinin inkişafına dair Strateji Yol Xəritəsi""nin ""Qeyri-işlək aktivlərin idarə edilməsi üzrə hüquqi mexanizmlərin yaradılması"" sərlövhəli tədbirin icrası üzrə Dünya Bankı ilə birlikdə hazırlanmış ""Bakı yanaşması""nın təqdimatı müzakirə edilib.
""Bakı yanaşması"" əvvəlcədən müəyyən edilmiş parametrlər üzrə bankların balansında olan qeyri-işlək aktivlərin restrukturizasiyası və bu çərçivədə ABA, MBNP və prosesdə iştirak etmək niyyətində olan banklar arasında kollektiv sazişin bağlanılmasını nəzərdə tutur.
Bu yanaşmanın əsas məqsədi hüquqi şəxslər, banklar və aidiyyəti şəxslər arasında razılaşma əldə edilməklə itkilərin azaldılması və hələ də sağlamlaşma imkanı olan bizneslərin lüzumsuz iflasının qarşısının alınmasıdır. Konsepsiyanın əsas xüsusiyyəti ondan ibarətdir ki, burada banklar balansında olan qeyri-işlək aktivlərin həlli ilə bağlı fərdi deyil, kollektiv maraqlar üzrə əməkdaşlıq edir. Borcların restrukturizasiyası ilə bağlı qərarlar yekdilliklə qəbul edilir.
Qeyri-işlək aktivlərin restrukturizasiyası ilə bağlı ""Bakı yanaşması"" banklar tərəfindən maraqla qarşılanıb və bu çərçivədə kollektiv sazişin bağlanması məqsədilə danışıqlara başlanılması və bankların və Palatanın nümayəndələrindən ibarət tərkibdə işçi qrupunun yaradılması qərara alınıb.
L.Ə.
www.oxu.az 
"
"“Azərişığa” cavab verdilər – FAKT“Azərişıq” ASC tərəfindən elektrik enerjisi sərfiyyatına görə istehlakçılara göndərilən bildirişlərin qanunvericiliyin tələblərinə zidd olması barədə xəbər (“Azərişıq” yüz minlərlə abunəçini necə aldadır? – ARAŞDIRMA) vermişdik. Buna əsas kimi elektrik enerjisi sərfiyyatına görə hesablanmış borcun ödənilməsi üzrə qanunvericilikdə müəyyən edilmiş 1 ay müddətinin bildirişlərdə əks olunmamasını gətirmişdik.
Bildirmişdik ki, Oxu.Az-ın 5 ay əvvəl apardığı araşdırmasına cavab olaraq İqtisadiyyat Nazirliyi yanında Antiinhisar Siyasəti və İstehlakçıların Hüquqlarının Müdafiəsi Dövlət Xidməti 1 ay müddətinin bildirişlərdə əks olunması yönündə “Azərişıq” ASC-nin zəruri tədbirlər gördüyünü açıqlasa (“Azərişıq” səhvini düzəldir – RƏSMİ AÇIQLAMA) da, borc kağızları hələ də qanunvericiliyin tələblərinə uyğunlaşdırılmayıb (“Azərişıq” Dövlət Xidmətini saymır? Səhlənkarlıq, yoxsa qəsd?).
Məsələ ilə bağlı Azərişıq” ASC-nin mətbuat xidmətinin rəhbəri Tanrıverdi Mustafayevin mövqeyini (Elektrik enerjisi sərfiyyatını əks etdirən bildirişlər niyə qanunvericiliyin tələblərinə cavab vermir?) də ictimaiyyətin diqqətinə çatdırmışdır.
Mətbuat xidmətinin rəhbərinin “O ki qaldı bildirişlərdə enerji sərfiyyatına görə hesablanmış borcun ödənilməsi üzrə 1 ay müddətinin əksini tapmamasına, bu, məcburi deyil. Çünki əsas sayğacın göstəricisidir. Abonent özü də borcuna baxa bilir. Bildirişə ehtiyac qalmır” fikrinə oxuculardan cavab gəlmişdir.
Oxucumuz qeyd edir ki, “Cənab T.Mustafayevin açıqlaması “Azərişıq” ASC-nin əvvəlki mövqeyi ilə üst-üstə düşmür. Belə ki, “Azərişıq” ASC-nin mənə ünvanladığı məktubunda “Bildiriş-xəbərdarlığ”ın 4-cü qeydində “müəyyən edilmiş müddətdə ödənilmədikdə elektrik enerjisinin verilişi dayandırılacaqdır” sözlərinin artıq müvafiq qanunvericiliyin tələblərinə uyğunlaşdırılması qeyd edilmişdir. Bunu etmədiklərinə görə müraciətim əsasında İqtisadiyyat Nazirliyi yanında Antiinhisar Siyasəti və İstehlakçıların Hüquqlarının Müdafiəsi Dövlət Xidmətinin müdaxiləsindən sonra “Azərişıq” tərəfindən Dövlət Xidmətinə rəsmi məlumat verilmişdir ki, müəyyən texniki məsələlərin həll edilməsindən sonra proqram təminatında dəyişiklik ediləcək və bildirişin 4-cü qeydində “qanunvericilikdə müəyyən edilmiş müddətdə” sözləri “30 gün müddətində” sözləri ilə əvəz ediləcəkdir. Bundan başqa “Elektrik enerjisindən istifadə Qaydaları”na 7 nömrəli əlavə - Enerjitəchizatı müəssisəsinin nümayəndələri tərəfindən məişət abonentinə  təqdim edilən elektrik enerjisi sərfinə görə birtipli Ödəniş sənədində son ödəmə tarixinin qeyd edilməli olması aydın şəkildə tələb edilir. “Elektroenergetika haqqında” Qanunun 11-ci maddəsinə, “Elektrik enerjisindən istifadə Qaydaları”nın 9.13.2-ci bəndinə əsasən elektrik enerjisinin sayğacla müəyyənləşən hesabı istehlakçıya təqdim edildikdən sonra bir ay müddətində ödənilməlidir. T.Mustafayevin bu qaydalardan xəbərsiz olması inandırıcı deyil. Adı çəkiən sənədləri hər bir abunəçi internetdə tapıb oxuya bilər”.
Digər bir oxucumuzun redaksiyaya göndərdiyi bildiriş və xəbərdarlıqdan da “Azərişıq” tərəfindən müddətlərə riayət edilməməsi görünür.
Belə ki, 10.11.2017-ci il tarixində enerji sərfiyyatına görə borc barədə bildiriş verildikdən 10 gün sonra 20.11.2017-ci il tarixində həmin abunəçiyə borcunu 17:00-a qədər ödəməli olması barədə xəbərdarlıq edilmişdir. Halbu ki, abunəçinin borcu ödəmək üçün əlavə 20 günü də vardır.








A.M.
www.oxu.az
"
"Nazirlər Kabineti qərar verdi: Bu məhsulların keyfiyyəti yoxlanacaqNazirlər Kabineti “Yoxlama və digər nəzarət tədbirləri çərçivəsində yoxlayıcı orqanlar tərəfindən fiziki və hüquqi şəxslərdən malların (məhsulların) götürülməsi, daşınması, saxlanması, zərərsizləşdirilməsi və ya məhv edilməsi Qaydası”nı təsdiq edib.
Oxu.Az APA-ya istinadən xəbər verir ki, bu Qayda yoxlama səlahiyyətləri verilmiş mərkəzi və yerli icra hakimiyyəti orqanları tərəfindən yoxlamalar zamanı keyfiyyətsiz və təhlükəli, saxta, buraxılması və satılması qadağan olunmuş malların götürülməsi, daşınması, saxlanması, zərərsizləşdirilməsi və ya məhv edilməsi prosedurlarını müəyyən edir.
Bu Qayda mülkiyyət formasından asılı olmayaraq, bütün hüquqi və fiziki şəxslərə şamil olunur və gömrük nəzarəti altında olan mallar istisna olmaqla, yeyinti məhsulları, parfümeriya və kosmetika məhsulları, dərman vasitələri, şəxsi gigiyena vasitələri, bioloji fəallığa malik qida əlavələri, tütün məmulatları, məişət kimyası məhsulları, aqrokimyəvi maddələr, baytarlıq preparatları, bitki və bitkiçilik məhsulları, saxlanma (yararlılıq) müddəti müəyyən edilmiş digər qeyri-ərzaq məhsulları və tikinti materialları, yeyinti məhsulları və onların xammal və inqrediyentlərini əhatə edir. Yoxlama zamanı malların müəyyən edilmiş tələblərə uyğun olması barədə əsaslandırılmış şübhələr yaranarsa, həmin malların tədqiqi (sınağı) və bu məqsədlə malların nümunələrinin götürülməsi həyata keçirilir. Malın tədqiqi (sınağı) barədə qərar əsaslandırılmalı, yazılı formada tərtib edilməlidir. Tədqiqi (sınağı) aparılacaq malların həcmi texniki normativ hüquqi aktların tələblərinə uyğun miqdarda nümunənin götürülməsinə kifayət etmədikdə, malın tədqiqi (sınağı) aparılmır və həmin malların məhv olunması barədə qərar qəbul edilir. Mallar müəyyən olunmuş qaydada akkreditasiyadan keçmiş uyğunluğu qiymətləndirən qurum tərəfindən tədqiq (sınaq) edilir və tədqiqin (sınağın) nəticələri əsasında yoxlayıcı orqan tərəfindən mallar barədə qərar qəbul olunur. Malların tədqiqinin (sınağının) nəticələri protokolla rəsmiləşdirilir. Malların tədqiqinin (sınağının) nəticələri əsasında onların aşağıdakı vəziyyətləri təyin edilir:
- birbaşa təyinatı üçün istifadəyə yararlılığı;
- birbaşa təyinatı və digər məqsədlə istifadə üçün
yararsızlığı;
- təkrar emaldan sonra və ya emal edilmədən digər
məqsədlər üçün yararlılığı.
Məhdudlaşdırıcı tədbirin tətbiqi barədə qərarda göstərilmiş tədbirlər yerinə yetirilənədək götürülmüş mallar dəqiq çəkisi göstərilməklə uçota alınaraq (rəsmiləşdirilərək) mal sahibinə, onun səlahiyyətli nümayəndəsinə və ya onun razılığı ilə yoxlayıcı orqanın səlahiyyətli vəzifəli şəxsləri tərəfindən müəyyən edilən yerlərdə məsul saxlamaya verilir. Götürülmüş mallar məsul saxlamaya qoyulmaq üçün mal sahibinə və ya onun səlahiyyətli nümayəndəsinə təhvil verildikdə, malların lazımi şəraitdə və tam miqdarda saxlanmasına mal sahibi cavabdehdir. Birbaşa təyinatı və digər məqsədlə istifadə üçün yararsız olduğu müəyyən edilmiş malların məhv edilməsi yoxlayıcı orqanın həmin malların satışının qadağan edilməsi və ya dövriyyədən çıxarılması barədə qərarı əsasında həyata keçirilir. Malların məhv edilməsi onların yoxlayıcı orqan və ya onun qərarı ilə mal sahibi və yaxud onun səlahiyyətli nümayəndəsi tərəfindən bu məqsədlər üçün ayrılmış xüsusi yerlərə (yerlərdə) atılması, basdırılması, yandırılması və ya ixtisaslaşmış müəssisələrə təhvil verilməsi vasitəsilə həyata keçirilir.
Malların tədqiqi (sınağı) barədə qərara əsasən götürülən məhsul nümunələrinin dəyərinin ödənilməsi, onların saxlanması, tədqiq (sınaq) edilən parametrlərin dəyişməz saxlanması, daşınması, tədqiq (sınaq) aparılması, alınmış nəticələr barədə məlumat verilməsi, məhsulun daha sonrakı satışı və ya utilizasiyası ilə əlaqədar yaranan xərclər, həmçinin məhsulun tədqiqi (sınağı) barədə qərarın nəticəsi olaraq yaranan bütün digər xərclər yoxlayıcı orqanın hesabına ödənilir.
Əgər məhsul nümunələrinin tədqiq (sınaq) nəticələri malların müəyyən edilmiş tələblərə uyğun olmadığını və bu uyğunsuzluğun insan həyatı və ya sağlamlığına, ətraf mühitə və dövlətin əmlak maraqlarına birbaşa və mühüm təhlükə yaratdığını və ya mühüm zərər vurduğunu müəyyən edərsə, yoxlayıcı orqanın çəkdiyi xərclərin əvəzi mal sahibi tərəfindən aşağıdakı hallar istisna olunmaqla ödənilməlidir:
- xərclər yoxlayıcı orqan tərəfindən faktiki olaraq çəkilmədikdə;
- xərclərin çəkilməsi barədə sənədli təsdiqləmə olmadıqda;
- xərclər yoxlayıcı orqan tərəfindən məhsul nümunələrinin
qanunsuz götürülməsi ilə əlaqədar çəkildikdə.
Yoxlayıcı orqanın məhdudlaşdırıcı tədbirlərin tətbiqi barədə qərarının nəticəsi olaraq malların götürülməsi, daşınması, saxlanması, zərərsizləşdirilməsi və məhv edilməsi ilə bağlı xərclər mal sahibinin hesabına ödənilir.
Nazirlər Kabineti müvafiq olaraq “İstifadəyə yararsız yeyinti məhsullarının götürülməsi, zərərsizləşdirilməsi və ya məhv edilməsi Qaydaları”nın təsdiq edilməsi barədə” 2005-ci il 12 fevral tarixli qərarını ləğv edib. Həmin Qaydalar müayinə və ekspertizanın nəticələrinə görə standartlara və tələblərə cavab verməyən, yararlılıq müddəti qurtarmış, genetik modifikasiya olunmuş bitkilərin, yaxud müasir biotexnoloji və gen mühəndisliyi metodları ilə yaradılmış kənd təsərrüfatı bitki materiallarının və ya genetik modifikasiya olunmuş bitkilərin genetik materiallarından istifadə edilərək istehsal olunmuş yeyinti məhsullarının götürülməsi, zərərsizləşdirilməsi və ya məhv edilməsini müəyyən edib.
A.M.
www.oxu.az
"
"Depozit hərracında tələb təklifi üstələdi Azərbaycan Mərkəzi Bankı vəsaitlərin cəlb edilməsi üzrə depozit hərracının nəticələrini açıqlayıb.
Oxu.Az Mərkəzi Banka istinadən xəbər verir ki, bu gün keçirilən hərracda tələb 292,50 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 10,68% təşkil edib.
Bununla da depozit hərracında tələb təklifdən 1,36 dəfə az olub.
 
L.Ə.
www.oxu.az
"
"Evlərin qiyməti niyə ucuzlaşmır? Bir zamanlar əsas investisiya istiqamətlərindən olan daşınmaz əmlak bazarında  durğunluq müşahidə edilməkdədir. Bu seqmentdə vəziyyətin, eləcə də, qiymətlərin necə dəyişəcəyi sual olaraq qalır. 
Oxu.Az-a bazarı şərh edən daşınmaz əmlak bazarı üzrə ekspert Rəşad Əliyev bildirdi ki, bazarda ilin əvvəlindən 2 mühüm amil müşahidə edilir: “Onlardan biri ipoteka kreditləşməsi sahəsində olan böyük dəyişikliklərdir. Əvvəlki illərə nisbətdə kreditləşmə daha aktivdir və statistika da bunu təsdiqləyir. Gözləniləndir ki, bu il verilmiş kredit məbləğlərinin həcmi pik həddə çatsın”. 
Ekspertin sözlərinə görə,  ipoteka kreditləşməsi məbləğinin artırılması (məsələn, adi ipoteka kreditləri üzrə kredit məbləği 150 min manata qaldırılıb) daha yüksək keyfiyyətli və bahalı mənzillərin alınmasına şərait yaradıb: “Üstəlik, şərtlərə əsasən, yeni tikilən binalardan da mənzil almaq mümkündür. Bu, öz növbəsində ilkin bazara az da olsa, müsbət təsir etməyə başlayıb”.
R.Əliyev bir sıra ərazilərdə aparılan söküntü işlərinin bazara təsirlərinə də toxunub: “Bu, ilk növbədə kirayə bazarına üz tutanların sayını artırıb. Eyni zamanda, keyfiyyəti aşağı (xruşovkalar və s.), eləcə də, qiyməti ucuz olan mənzillərin təklifini azaldıb. Söhbət şəhərətrafı yox, məhz  şəhəriçi təkliflərdən gedir. Bu 2 amildən başqa bazara təsir edən digər amillər də var. Məsələn, makroiqtisadi şərait. Bu amilin bazara mənfi  təsirləri davam edir”.
O ki qaldı bazardakı qiymətlərin hansı istiqamətdə hərəkət etməsinə,  R.Əliyev deyir ki, bazarda ucuzlaşma gözlənilsə də, bu, baş vermədi: “Səbəb də yuxarıda adlarını çəkdiyim amillərdir.  Belə ki, ipoteka kreditləşməsi və söküntü işləri bazara təsir edib.  Bazarda ümumi qiymət səviyyəsi stabil qalsa da, müxtəlif seqmentlərdə əks tərəfli hərəkətlər olub”. 
R.Əliyevin sözlərinə görə, hazırda diqqətlər ilkin bazara yönəlib: “Bildiyiniz kimi, yeni tikililərdə mənzil satışının yeni qaydaları tətbiq olunmalıdır. Bu qaydalar təsdiqlənərsə, bazarda böyük dəyişikliklərin şahidi olacağıq”. 
L.Ə.
www.oxu.az
"
"Bitkoin bu ölkəni zənginləşdirdi Bitkonin qiymətindəki artım ən çox Bolqarıstana düşərli olub. 
Oxu.Az xəbər verir ki, bu ölkədə may ayında həyata keçirilən antikorrupsiya əməliyyatları zamanı polis 213 min 519 bitkoini müsadirə etmişdi. Həmin ərəfədə 1 bitkoinin dəyəri 2 min 354 dollar idi. Bitkoinlərin sayını nəzərə alsaq, bu 500 milyon dollar demək idi.
2017-ci il dekabrın 10-dan bitkoinin qiyməti 15.850 dolları keçib. Beləliklə, Bolqarıstan hökuməti xeyli ""zənginləşib"". Hazırda  Bolqarıstana məxsus bitkoinlərin dəyəri 3,3 milyard dollardır. Bu da Bolqarıstanın qlobal borclanmasının 18 faizi deməkdir.
Ölkənin bitkoinləri satıb-satmayacağı sual doğurur. Onu da qeyd edk ki, 2016-cı ildə Bolqarıstanın ümumi daxili məhsul istehsalı 52,4 milyard dollara bərabər olub. 
L.Ə.
www.oxu.az
"
"Bankların kredit faizlərindən bir aylıq qazancları bəlli oldu Banklar oktyabrda kreditlər üzrə faizlərdən 1 mlrd. 168,5 mln. manat qazanıblar. 
Oxu.Az Maliyyə Bazarlarına Nəzarət Palatasına istinadən xəbər verir ki,  bankların aktivlərinin 38,2%-ni və yaxud 10 056,5 mln. manatını müştərilərə verilmiş xalis kreditlər təşkil edib. Son 10 ayda sektorun kredit portfeli 29,4% kiçilib.
Qeyd edək ki, bankların müştərilərə verdiyi kreditlərin məbləği 11 mlrd. 707,5 mln. manat olub. Bu da sentyabr ayı ilə müqayisədə  259,4 mln. manat və ya 2,16% azalma deməkdir.
L.Ə.
www.oxu.az
"
"Bitkoin  ""Wall Street""ə daxil oldu Bitkoinin dəyəri  8,70% bahalaşaraq 16 min 284,0 dollar olub. 
Oxu.Az xəbər verir ki, kriptovalyutanın bazar dəyəri 278,41 milyard dollara yüksəlib.  
Ethereumun məzənnəsi isə 6,38% bahalaşıb. Bu kriptovalyutanın dəyəri 458,74 dollar təşkil edir. 
Qeyd edək ki, ethereumun bazar kapitalizasiyası da ucuzlaşaraq 44,59 milyard dollar olub.
Bildirək ki, bitkoin ""Wall Street""də əməliyyatlara daxil olub. Bu istiqamətdə müqavilələr 20 faiz artıb. 
L.Ə.
www.oxu.az
"
"Neft ucuzlaşdı, qızıl bahalaşdı Dünya birjalarında neft ucuzlaşıb.
Oxu.Az  xəbər verir ki, WTI neftinin qiyməti 1 barelə görə 0,21 dollar və ya 0,37% azalaraq 57,15 dollar təşkil edib.
Brent markalı neftin 1 barelinin dəyəri isə 0,26 dollar və ya 0,41% azalaraq 63,14 dollar olub.
Qızıl 2,90 faiz bahalaşıb, belə ki, onun unsiyası 1,251,40 dollar təşkil edib.
L.Ə.
www.oxu.az
"
"Bank sektorunun cəmi aktivləri azalıb  Azərbaycan bank sektorunun cəmi aktivləri 2017-ci il noyabrın 1-nə 26 311,6 mln. manat təşkil edib.
Oxu.Az Maliyyə Bazarlarına Nəzarət Palatasına istinadən xəbər verir ki,  bank sektorunun cəmi aktivləri bu ilin əvvəli ilə müqayisədə 16,3% azalıb.
Oktyabrda bankların faiz gəlirləri 1 mlrd. 582,3 mln. manat, faiz xərcləri isə 740,8 mln. manat olub.
Hesabat dövründə bankların cəmi öhdəlikləri 21,4% azalaraq 23 216,6 mln. manata, o cümlədən depozit portfeli 4,7% azalaraq 15 640,4 mln. manata düşüb. Bunun 7 250,2 mln. manatı fiziki şəxslərin, 8 390,2 mln. manatı isə hüquqi şəxslərin depozitləri olub.
İlin əvvəlindən bankların Azərbaycan Mərkəzi Bankı qarşısında öhdəlikləri isə 66,6% azalaraq 566,6 mln. manata düşüb.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı dekabrın 11-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7000 manat, Avro/manat məzənnəsi 2,0024  manat olub.




L.Ə.
www.oxu.az
"
"Bu mallara tətbiq edilən gömrük rüsumu ləğv edilirGələn il yanvarın 1-dən Azərbaycana idxal edilən kardo və daraqla daranmaya məruz qalmamış zərif heyvan tükünə tətbiq edilən gömrük rüsumu ləğv olunacaq.
Oxu.Az-ın APA-ya istinadən məlumatına görə, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən hazırda kəşmir keçiləri, anqara kroliki, alpaqa, lama, vikunya, dəvə, anqora, tibet və ya oxşar cinsli keçilər, dovşan, qunduz, nutriya və ondatranın tükünün idxalına 0,50 faiz idxal gömrük rüsumu tətbiq edilib. Gələn il yanvarım 1-dən bu zərif heyvan tükləri idxal gömrük rüsumundan azad ediləcək. Kardo və ya daraqla daranmaya məruz qalmış zərif heyvan tüklərinə gəlincə, kəşmir keçilərinin tükü üçün tətbiq edilən 15 faiz idxal gömrük rüsumu 15 faizdən 5 faizə endirilib. Digər zərif heyvan tüklərinə tətbiq edilən 0,50 faiz idxal gömrük rüsumu isə ləğv olunub. Tərkibində 85 kütlə % və ya daha çox yun və zərif heyvan tükü olan pərakəndə satış üçün qablaşdırılmamış aparatla əyrilmiş yun ipliyə tətbiq edilən 0,50 faiz idxal gömrük rüsumu da gələn ildən ləğv olunur.
Gələn il yanvarın 1-dən kardo və daraqla daranmaya məruz qalmamış, o cümlədən daranmaya məruz qalmış qaba heyvan tükünə tətbiq edilən 15 faiz idxal gömrük rüsumu 5 faizə endiriləcək.  Yundan və ya zərif və ya qaba heyvan tükündən didilmiş xammala tətbiq edilən idxal gömrük rüsumu 3 faizdən 5 faizə,  qaldırılacaq.
Kardo və daraqla daranmaya məruz qalmamış qoyun yunu, o cümlədən pərakəndə satış üçün qablaşdırılmış yun ipliyi və ya zərif heyvan tükü ipliyinə (tərkibində 85 kütlə % və ya daha çox yun və ya zərif heyvan tükü olan) tətbiq edilən 15 faiz idxal gömrük rüsumu qüvvədə saxlanılıb. Tərkibində 85 kütlə % və ya daha çox yun olan pərakəndə satış üçün qablaşdırılmamış aparatla əyrilmiş yun ipliyə tətbiq edilən 15 faiz idxal gömrük rüsumu da qüvvədə qalıb. Aparatla əyrilmiş yun ipliyindən və ya aparatda əyrilmiş zərif heyvan tükü ipliyindən parçalara tətbiq edilən 15 faiz idxal gömrük rüsumu isə gələn ildən hər 1 kvadratmetr üçün hesablanacaq. 
S.B.
www.oxu.az
"
"“AzeriLight” bahalaşdıAzərbaycan neftinin qiyməti bahalaşmaqda davam edir.
Oxu.Az xəbər verir ki, “AzeriLight” markalı neftin 1 barelinin qiyməti 1,37 dollar və yaxud 2,13% artaraq 65,79 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"Neftin qiyməti sürətlə bahalaşırDünya bazarlarında neftin qiyməti sürətlə bahalaşır.
Oxu.Az bu barədə hərracların son nəticələrinə istinadən məlumat verir.
ICE London qitələrarası birjasında keçirilən hərraclar zamanı Brent markalı neftin 1 barelinin qiyməti 1,20 dollar və ya 1,93% artaraq 63,40 dollara satılıb.
WTI neftinin dekabr fyuçerslərinin 1 barelinin qiyməti isə 0,67 dollar və ya 1,18% bahalaşaraq 57,36 dollar olub.
S.B.
www.oxu.az
"
"Azərbaycan nefti bahalaşdıCIF bazisi üzrə İtaliyanın Augusta limanı şərtləri ilə Azərbaycanın yüngül neftinin qiyməti dekabrın 7-də 64,42 dollar/barel təşkil edib ki, bu da çərşənbə gününə olan göstəricidən 0,5 dollar/barel çoxdur.
Oxu.Az xəbər verir ki, bu barədə Trend-ə ölkənin neft-qaz bazarındakı mənbə bildirib.
FOB bazisi üzrə Türkiyənin Ceyhan limanında Azərbaycanın yüngül neftinin qiyməti dekabrın 7-də 63,75 dollar/barel təşkil edib ki, bu da əvvəlki qiymətdən 0,49 dollar/barel çoxdur.
Novorossiysk limanından yüklənən URALS neftinin qiyməti dekabrın 7-də 60,22 dollar/barel təşkil edib ki, bu da əvvəlki qiymətdən 0,42 dollar/barel çoxdur.
Şimal dənizindən hasil edilən ""Brent Dated"" etalon növlü neftin qiyməti isə dekabrın 7-də 62,56 dollar/barel təşkil edib. Bu, əvvəlki qiymətdən 0,43 dollar/barel çoxdur.
A.M.
www.oxu.az
"
"Dövlət reyestrindən çıxarış elektron formada alınacaqNazirlər Kabineti “Daşınmaz əmlak üzərində hüquqların dövlət qeydiyyatı üçün sənədlərin qəbulu, yoxlanılması və verilməsinin prosedur Qaydaları”nda dəyişikliklər edib.
Oxu.Az APA-ya istinadən xəbər verir ki, bu Qaydalar Əmlak Məsələləri Dövlət Komitəsinin yanında Daşınmaz Əmlakın Dövlət Reyestri Xidmətinin ərazi idarələri, onların rayon (şəhər) şöbələri, mobil səyyar xidmət bölmələri və “ASAN xidmət” mərkəzlərindəki xidmət bölmələri (bundan sonra - xidmət bölmələri) tərəfindən daşınmaz əmlak üzərində hüquqların, onların məhdudlaşdırılmasının (yüklülüyünün) dövlət qeydiyyatı, həmçinin məhv olmuş daşınmaz əmlak üzərində mülkiyyət hüququnun qeydiyyatının və hüquqların məhdudlaşdırılmasının (yüklülüyünün) ləğv edilməsi ilə bağlı tələb olunan sənədlərin qəbulu, yoxlanılması və verilməsi prosedurunu tənzimləyir.
Bu Qaydaların məqsədləri üçün sənədlərin dövriyyəsi dedikdə, daşınmaz əmlak üzərində hüquqların, onların məhdudlaşdırılmasının (yüklülüyünün) dövlət qeydiyyatı, həmçinin məhv olmuş daşınmaz əmlak üzərində mülkiyyət hüququnun qeydiyyatının və hüquqların məhdudlaşdırılmasının (yüklülüyünün) ləğv edilməsi ilə bağlı tələb olunan sənədlərin kağız daşıyıcıda və ya elektron formada qəbulu, yoxlanılması və daşınmaz əmlakın dövlət reyestrindən çıxarışın və (və ya) bildirişin verilməsi nəzərdə tutulur. Bu hüquqi hərəkətlərin həyata keçirilməsi ilə bağlı çıxarış və (və ya) bildiriş Daşınmaz Əmlakın Dövlət Reyestri Xidmətinin ərazi idarəsinin rəhbəri tərəfindən təsdiq edilir, sənədlərin qəbulu və verilməsi şöbəsinin məsul şəxsi tərəfindən qeydiyyata alınır. İndiyə qədər dövlət reyestrindən çıxarış və (və ya) bildiriş ərizəçi “sənədlərin verilməsi jurnalı”nda sənədi aldığını öz imzası ilə təsdiq etdikdən sonra ona bilavasitə təqdim olunub. Dəyişikliyə əsasən bundan sonra hüquq sahibinin istəyi əsasında çıxarış kağız formada təqdim olunacaq və ya elektron imza ilə təsdiqlənməklə “Elektron Hökumət” portalında yerləşdirilərək hüquq sahibinin çıxarışı elektron üsulla əldə etməsi imkanı təmin olunacaq. Çıxarış kağız formada təqdim olunduğu təqdirdə, ərizəçi “sənədlərin verilməsi jurnalı”nda sənədi aldığını öz imzası ilə təsdiq etməlidir. Bildiriş isə yenə ərizəçi “sənədlərin verilməsi jurnalı”nda bildirişi aldığını öz imzası ilə təsdiq etdikdən sonra ona bilavasitə təqdim olunacaq.
A.M.
www.oxu.az
"
"Yeni dərman vasitəsinin qiyməti təsdiqləndi – SİYAHIBu gün Azərbaycan Respublikası Tarif (qiymət) Şurasının növbəti iclası keçirilib.
Tarif Şurasından Oxu.Az-a verilən məlumata görə, iclasda dərman vasitələrinin qiymətlərinin tənzimlənməsi prosesinin davamı olaraq, dövlət qeydiyyatından yeni keçmiş 300-dən artıq dərman vasitəsinin qiyməti təsdiq edilib.
Ümumilikdə, indiyədək ticarət adı, təsiredici maddəsinin adı, dozası, farmasevtik forması, ticarət qablaşdırması, qablaşdırma miqdarı, istehsal ölkəsi nəzərə alınmaqla dövlət qeydiyyatına alınmış 10713 dərman vasitəsinin topdan və pərakəndə satış qiyməti və qüvvəyə minmə tarixi təsdiq olunub.
Dərman vasitələrinin təsdiq edilmiş topdan və pərakəndə satış qiymətləri və qüvvəyə minmə tarixləri göstərilməklə tam siyahısı Tarif (qiymət) Şurasının rəsmi internet saytının “Dərman vasitələri” bölməsində yerləşdirilib.
Qeyd edək ki, Səhiyyə Nazirliyi tərəfindən 70-dən artıq ölkədə fəaliyyət göstərən 1000-ə yaxın müəssisənin istehsalı olan dərman vasitələri dövlət qeydiyyatına alınıb və dərman vasitələrinin idxalı 50-dən çox fəal idxalçı tərəfindən həyata keçirilir. Yeni dərman vasitələri dövlət qeydiyyatına alındıqca prosesin davamı olaraq həmin dərman vasitələri üzrə qiymət tənzimlənməsi aparılır. Dərman vasitələrinin qiymətlərinin tənzimlənməsi prosesində aydın və şəffaf mexanizm tətbiq edilməklə optimal qiymət, yəni əhalinin dərman vasitələri ilə etibarlı təchizatının mümkün olduğu minimal qiymət siyasəti həyata keçirilir və digər ölkələrlə müqayisədə Azərbaycan dərman vasitələri ilə bağlı qiymət tənzimlənməsi sahəsində ən stabil qiymət siyasəti həyata keçirən ölkədir.
A.M.
www.oxu.az
"
"İlin əvvəlindən bu qədər ipoteka krediti verilib Bu il banklar 149 mln. manatlıq ipoteka krediti verib.
Oxu.Az Mərkəzi Banka istinadən bildirir ki, noyabr ayının 1-nə dövlət büdcəsindən İpoteka Fonduna ayrılan vəsaitin həcmi 39,9  milyon manat təşkil edib.
Müvəkkil kredit təşkilatları tərəfindən 43915.1 milyon manat kredit təqdim olunub. Kreditlər üzrə orta faiz dərəcəsi 6,64 faiz təşkil edib.
L.Ə.
www.oxu.az
"
"Ölkədə satılan avro və dolların həcmi - RƏSMİBu ilin yanvar-oktyabr aylarında dollarla mübadilə əməliyyatlarının həcmi 2 mlrd. 631 mln. 927,7 min ABŞ dolları olub.
Oxu.Az Mərkəzi Banka istinadən xəbər verir ki, hesabat dövründə nağd xarici valyuta ilə mübadilə əməliyyatları zamanı 202 mln. 513,9 min dollar satılıb, 165 mln. 139,3 min dollar alınıb.
Bu ilin yanvar-oktyabrında avro ilə mübadilə əməliyyatlarının həcmi 538 mln. 771,2 min avro olub. Nağd xarici valyuta ilə mübadilə əməliyyatları zamanı 96 mln. 796,4 min avro satılıb, 22 mln. 828,8 min avro alınıb.
Cari ilin 10 ayı ilə ötən ilin müvafiq dövrünü müqayisə etdikdə avro ilə əməliyyatlarda da 1,4 dəfə, dollar ilə əməliyyatlarda 1,9 dəfə azalma qeydə alınıb.
L.Ə.
www.oxu.az
"
"Beynəlxalq şirkət Azərbaycanda tərəfdaş axtarırBeynəlxalq sərnişindaşıma xidmətləri göstərən ""InDriver"" şirkəti Azərbaycanda xidmətlərin göstərilməsi üçün regional tərəfdaş axtarır.
Tərəfdaş şirkət güclü idarəçilər komandasına, müvafiq sahədə marketinq və layihələrin idarəetmə və ölkə miqyasında beynəlxalq bizneslərin tətbiqetmə təcrübəsinə malik olmalıdır.
Texniki həllər və sərmayələr ""InDriver"" şirkəti tərəfindən təmin olunur. 
Əlaqə üçün: partner@indriver.com
www.oxu.az
"
"Dolların bazar ertəsinə olan məzənnəsi açıqlandıAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 11.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7000 səviyyəsində müəyyən olunub. 
L.Ə.
www.oxu.az
"
" Kommersiya banklarının xarici borclarının həcmi bəlli oldu  Azərbaycanda fəaliyyət göstərən kommersiya bankların məcmu xarici öhdəliklərinin həcmi son bir ildə  2,4 dəfə azalaraq 2017-ci ilin noyabr ayının 1-nə 2550.3 2 mln. manat təşkil edib.
Azərbaycan Mərkəzi Bankından Oxu.Az-a verilən məlumata görə, bu ilin əvvəli ilə müqayisədə noyabrda bankların xarici borclanması 5 mlrd. 521  mln. manat azalıb.
Qeyd edək ki, bankların məcmu xarici aktivlərinin həcmi 2017-ci ilin noyabrın 1-nə  5565.9 milyon manat olub. Bankların xalis xarici aktivləri 2853.9 milyon manat təşkil edib.  
Xalis xarici aktivlərdəki dəyişikliklər ""Azərbaycan Beynəlxalq Bankı"" ASC-də aparılan sağlamlaşdırma tədbirləri ilə əlaqədardır.
L.Ə
www.oxu.az
"
"Fövqəladə Hallar Nazirliyi işçiləri üçün endirim və güzəştlər!""Expressbank""dan Fövqəladə Hallar Nazirliyi işçilərinə xoş xəbər var. 
Oxu.Az-ın məlumatına görə, ""Expressbank"" qarşıdan gələn 16 dekabr peşə bayramı günü münasibətilə Fövqəladə Hallar Nazirliyində çalışan hər kəsi təbrik edir və onlara xüsusi endirimlərlə komissiyasız kredit məhsulları təklif edir. 
Belə ki, 11-21 dekabr tarixlərində bütün FHN-də çalışan əməkdaşlar istənilən ""Expressbank"" filialına yaxınlaşmaqla illik faiz dərəcəsinə 2% endirimlə nağd pul krediti götürə bilərlər. Üstəlik, kreditin ayrılmasına görə nağdlaşdırma və təhlil komissiyaları da 0% təşkil edəcək. Ən əsası isə - manatla, heç bir girov və sığorta məbləği tələb olunmadan!
Kampaniya çərçivəsində müştərilər 15.000 AZN-dək pul kreditindən yararlana bilərlər. Bu zaman 36 ayadək ödəniş müddətinin verilməsi müştərilərə büdcələrini daha çevik idarə etməyə, aylıq kredit ödənişin məbləğini minimuma endirməyə imkan verir. 
Müştərilərin vaxtına qənaət məqsədilə ""Expressbank"" kreditlərin rahat ödəmə vasitələrini də təqdim edir. 
""Expresspay"" ödəniş terminalları, Expresspay mobil əlavəsi və www.expressbank.az saytında Şəxsi kabinet vasitəsilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya ""ExpressClub""un rəsmi ""Facebook"" səhifəsinə (www.facebook.com/expressclubaz/) daxil ola bilərsiniz.
www.oxu.az
"
"""Azər Türk Bank"" ""Soyuq əllər, isti ürək"" xeyriyyə layihəsinin tərəfdaşıdırBakıda ""Nargis Fund""un rəhbərliyi altında “Soyuq əllər, isti ürək” xeyriyyə yarmarkası ənənəvi olaraq öz işinə başlayıb. Sosial məsuliyyət fəaliyyəti çərçivəsində bir çox layihələrin gerçəkləşməsində iştirak edən dövlət bankı ""Azər Türk Bank"" bu humanitar tədbirin tərəfdaşı qismində çıxış edir.
Artıq 5-ci ildir ki, keçirilən xeyriyyə yarmarkasında əldə olunan vəsait hər dəfə olduğu kimi, xeyriyyə işlərinə sərf olunacaq. ""Nargis Fund"" layihənin sponsorları ilə birgə müalicə və əməliyyata ehtiyacı olan uşaqlara, eləcə də, aztəminatlı ailələrə yardım göstərəcək. Yarmarkanın əsas qonaqları olan uşaq evlərinin sakinlərini məşhur insanlarla görüş, sevimli ifaçıların çıxışı, sponsorlardan ənənəvi suvenirlər, şirniyyatlar və hədiyyələr gözləyir.
Qeyd edək ki, ""Azər Türk Bank"" yarmarkada ""Arzular qutusu"" yerləşdirib. Ən maraqlı arzuların müəllifləri bank tərəfindən mükafatlandırılacaqlar.
Dövlət bankı ""Azər Türk Bank"" belə vacib bir layihənin reallaşdırılmasında iştirakından fərəh duyur və bu kimi əhəmiyyətli tədbirlərin həyata keçirilməsində səylərini davam etdirəcək.
www.oxu.az
"
"Ölkədə kreditlər bahalaşıb Cari ilin noyabr ayının 1-nə banklara manatla yerləşdirilən əmanətlərin faiz dərəcəsi 10,33 faiz təşkil edib.
Oxu.Az Mərkəzi Banka istinadən xəbər verir ki, xarici valyuta ilə əmanətlər üzrə faiz dərəcəsi 3.33 faiz təşkil edib. 
İlin əvvəlindən manatla əmanətlər üzrə faiz dərəcəsi yüksəlib. Belə ki, manatla əmanətlər üzrə orta faiz dərəcəsi ilin əvvəlində 6.50 faiz, xarici valyuta ilə 4,66 faiz olub.  
Kreditlərə gəlincə, fiziki şəxslərə manatla təqdim edilən kreditlər üzrə orta faiz dərəcəsi 16.30 faiz təşkil edib. Xarici valyutada kreditlərdə bu rəqəm 17.34 faiz olub.  
Qeyd  edək ki, ilin əvvəlində fiziki şəxslərə manatla verilən kreditlər üzrə orta faiz dərəcəsi 15.71 faiz, xarici valyuta üzrə 16.04 faiz olub. 
L.Ə.
www.oxu.az
"
"Banklarda əmanətlərin həcmi azalıb, problemli kreditlər artıb - HESABATYanvar-oktyabr aylarında əhalinin banklardakı əmanətlərinin həcmi  2,3% azalıb. 
Oxu.Az Mərkəzi Banka istinadən xəbər verir ki, noyabr ayının 1-nə banklardakı əmanətlərin həcmi 7 milyard 280,1 milyon manat təşkil edib.
Qeyd edək ki, ilin sonuna bu rəqəm 7 milyard 448,7 milyon manat olub. 
Hesabat dövründə kredit qoyuluşlarının həcmi 11731.9 milyon manat olub. İlin əvvəlindən bank kreditlərinin həcmi 26,6 % azalıb. Oktyabrda azalma 253 milyon manat və ya 2,1 % olub.
Vaxtı keçmiş kreditlərə gəlincə, bu il noyabrın 1-nə 1 889,6 mln. manat təşkil edib. Bu, oktyabrın 1-i ilə müqayisədə 32,5 mln. manat və yaxud 1,75% çoxdur.
İlin əvvəlinə nisbətən problemli kreditlər 417 milyon manat və yaxud 28,3%, son 1 ildə isə 514 mln. manat və yaxud 37,4% artıb.
Oktyabrın sonuna vaxtı keçmiş kreditlərin ümumi kredit portfelində payı 15,55% təşkil edib. 
L.Ə.
www.oxu.az
"
"Bu məhsula gömrük rüsumu 10 dəfə artırılırGələn il yanvarın 1-dən Azərbaycana idxal edilən açılmağa yararlı barama qurdunun baraması, eşilməmiş xam ipək, pərakəndə satış üçün qablaşdırılmamış ipək sapa tətbiq edilən gömrük idxal rüsumları artırılacaq.  
Oxu.Az APA-ya istinadən xəbər verir ki, bu barədə  Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə qeyd edilib.  
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən hazırda açılmağa yararlı barama qurdunun baraması idxal gömrük rüsumundan azaddır, eşilməmiş xam ipəyə 0,50 faiz idxal gömrük rüsumu tətbiq edilir. Gələn il yanvarın 1-dən açılmağa yararlı barama qurdunun baraması və eşilməmiş xam ipəyə 5 faiz idxal gömrük rüsumu tətbiq olunacaq. İpək tullantılarından iplik istisna olmaqla, pərakəndə satış üçün qablaşdırılmamış ipək sapa tətbiq edilən 5 faiz idxal gömrük rüsumu da 15 faizə qaldırılır.  
Pərakəndə satış üçün qablaşdırılmamış ipək tullantılarından iplikdən ağardılmamış, yuyulmuş və ya ağardılmış ipliklərə tətbiq edilən 5 faiz idxal gömrük rüsumu gələn il də qüvvədə olacaq. Ancaq pərakəndə satış üçün qablaşdırılmamış ipək tullantılarından digər ipliklərə tətbiq edilən 5 faiz idxal gömrük rüsumu 15 faizə qaldırılacaq.
Pərakəndə satış üçün qablaşdırılmış ipək sap və ipək tullantılarından iplik və barama qurdunun ipək ifraz edən vəzilərindən alınan lifə və ipək tullantılarına (açılmaq üçün yararsız barama, barama sapının tullantıları və didilmiş xammal da daxil olmaqla) tətbiq edilən 15 faiz idxal gömrük rüsumu isə qüvvədə saxlanılıb. 
L.Ə.
www.oxu.az
"
"SOCAR Vyetnam şirkətini neftlə təmin edəcəkSOCAR-ın neft və neft məhsullarının satışı ilə məşğul olan “SOCAR Trading SA” şirkəti Vyetnamın “Binh Son Refining and Petrochemical Co” (“BSR”) şirkətini “AzəriLayt” (“Azeri Light”) markalı neftlə təmin edəcək.
Oxu.Az AZƏRTAC-a istinadən xəbər verir ki, “SOCAR Trading SA” ilə “Binh Son Refining and Petrochemical Co” bununla bağlı müqavilə imzalayıblar. 2018-2021-ci illəri əhatə edəcək müqaviləyə görə, “SOCAR Trading” “BSR”-ni ayda 3 milyon barel “AzəriLight” markalı neftlə təmin edəcək. “SOCAR Trading” qeyd edilən dövrdə Vyetnam şirkətinin aylıq 2 milyon barel digər markalı xam neftlə təminatını həyata keçirəcək.
Qeyd edək ki, mərkəzi ofisi Cenevrədə yerləşən “SOCAR Trading” Xəzərin Azərbaycan sektorundakı “Azəri-Çıraq-Günəşli” yataqlar blokundan hasil edilən neft və digər məhsulların bazarlarda satışını təşkil etmək üçün 2007-ci ilin dekabrında təsis olunub. SOCAR-ın İsveçrədəki fəaliyyəti “SOCAR Trading” tərəfindən həyata keçirilir və şirkət bu ölkədə neft məhsullarının satışı bazarında fəal iştirak edir. Şirkətin bazar dəyəri təxminən 1,15 milyard ABŞ dollarıdır.
S.B.
www.oxu.az
"
"Ötən il satılan neft və neft gəlirləri açıqlandı - HESABAT2016-cı ildə dünya bazarlarında Azərbaycan Dövlət Neft Şirkətinin (SOCAR) və dövlətin payına düşən 127,38 milyon barel neft satılıb.
Oxu.Az ""Moore Stephens Azerbaijan"" auditor şirkəti tərəfindən aparılan 2016-cı il üzrə Hasilat Sənayesində Şəffaflıq (HSŞ) hesabatına istinadən xəbər verir ki, satılan neftin ümumi məbləği 5,53 milyard dollar təşkil edib.
Azərbaycan neftinin 2016-cı ildə ən iri alıcıları “Exxon” (631,78 milyon dollar məbləğində 14,55 milyon barel), TOTSA (421,1 milyon dollar məbləğində 10,46 milyon barel), ENI (305,76 milyon dollar məbləğində 7,38 milyon barel), “Petrofag” (246,57 milyon dollar məbləğində 5,86 milyon barel), “Glencore” (239,13 milyon dollar məbləğində 5,29 milyon barel) və BP (181,18 milyon dollar məbləğində 3,89 milyon barel) şirkətləri olub.
Qeyd edək ki, sözügedən neft-qaz şirkətləri 2016-cı ildə dövlət büdcəsinə 258,8 mln. dollar məbləğində mənfəət vergisi ödəyib.
Hesabata əsasən, ötən il dövlət büdcəsinə 15 xarici şirkət mənfəət vergisi ödəyib.
BP şirkəti dövlət büdcəsinə 94,4 mln. dollar məbləğində mənfəət vergisi ödəyərək digər 14 şirkəti qabaqlayıb.
Yaponiyanın ""Inpex"" (44,7 mln. dollar), ABŞ-ın ""Chevron"" (23,8 mln. dollar) və ""ExxonMobil"" (19,2 mln. dollar) şirkətləri də dövlət büdcəsinə ən çox mənfəət vergisi ödəyən xarici şirkətlər sırasındadır.
Azəri-Çıraq-Günəşli yataqlar blokunun işlənməsində iştirak edən 9 şirkətin dövlət büdcəsinə ödədiyi mənfəət vergisinin ümumi məbləği 253,3 mln. dollardır.
Qalan 6 şirkət isə dövlət büdcəsinə 5,5 mln. dollar məbləğində mənfəət vergisi ödəyib.
L.Ə.
www.oxu.az
"
"Bir bitkoin 400 min dollar ola bilər? Bitkoinin yaradıcısı Con Matonis bəyan edib ki, qızılın bazar dəyərinə yaxınlaşması üçün 1 kriptovalyutanın qiyməti 400 min dollara  yüksəlməlidir. 
Oxu.Az xəbər verir ki, bu gün bitkoinin bazar dəyəri 220 milyard dollardır: “Qızılın bazar dəyəri ilə eyni səviyyəyə çatması üçün 1 bitkoin 400 min dollara bərabər olmalıdır. 
Onun sözlərinə görə, yaxın müddətdə bitkoinin bazar dəyəri qızılın dəyərinə yaxınlaşacaq. O da məlum olub ki, bitkoinlə gündəlik 235 min 723 əməliyyat reallaşdırılır.      
L.Ə.
www.oxu.az
"
"Azərbaycanın soğan ixracı tarixi rekord həddə çatıbAzərbaycandan soğan ixracı təcrübəsi hər il kiçik həcmdə faraş məhsul ixracı ilə xarakterizə olunurdusa, 2017-ci ildən etibarən soğan ixracı kəskin şəkildə artaraq tarixi rekord həcmdə olub.
Oxu.Az-ın xəbərinə görə,  bu barədə “Report” Kənd Təsərrüfatrı Nazirliyinin ixrac bazarlarının icmalına istinadən məlumat yayıb.
Rəsmi statistikaya əsasən, soğan ixracı təkcə bu ilin yanvar-avqust aylarında ötən ilin 12 aylıq göstəricisi ilə müqayisədə 13 dəfə artaraq 39 058 tona çatıb. Bildirək ki, cəmi soğan ixracının 61%-i Rusiyanın payına düşüb. Bundan başqa, Türkmənistan, İraq, Gürcüstan, Ukrayna, İran və BƏƏ ixrac edilən əsas ölkələrdir.
Mövcud dünya bazar qiymətləri kontekstində Azərbaycandan soğan ixracı, xüsusilə devalvasiyadan sonra çox perspektivli görünür. Qeyd edək ki, hazırda yerli bazarda 1 ton baş soğan topdansatış bazarda təqribən 160 ABŞ dollarına (0,27 AZN/kq) təklif olunur.
S.B.
www.oxu.az
"
"Bitkoin çökəcək? 2018-ci ildə bitkoinin dəyəri 60 min dollara qədər yüksələcək. Xarici medianın yazdığına görə, bitkoinə sərmayə yatırımı 1 trilyon dolları ötəcək. 
Oxu.Az İnsider.az-a istinadən xəbər verir ki, bundan sonra kriptovalyutanın qiymətində kəskin enmə tendensiyası başlayacaq. Hətta 2019-cu ildə onun qiymətinin 1000 dollara qədər düşəcəyi gözlənilir. 
Bu rəqəmlər ""Saxo Bank"" onlayn bankının proqnozlarında da da əksini tapıb. 
Bankın mütəxəssisləri hesab edirlər ki, yeni ildə ""Apple"" şirkəti dəyərdən düşəcək. Onun əvəzində isə dünyada ən bahalı şirkət statusunu Çinin ""Tencent"" internet holdinqi tutacaq. 
Xatırladaq ki, şirkətin kapitallaşması bu il noyabrın sonuna artıq 500 milyard dolları ötüb. 
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 8-ə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
 
"
"Bayram süfrəsi neçəyə başa gələcək? Rusiya Federal Statistika İdarəsi Yeni İl süfrəsinin dəyərini hesablayıb. Məlum olub ki, ölkə paytaxtı Moskvada 4 nəfərlik ailənin bayram süfrəsi 7 476, 26 rubla başa gələcək. Bu da manat ekvivalenti ilə 214,5687 manat deməkdir. Onu da nəzərə çatdıraq ki, bayram süfrəsinə meyvə, tərəvəz, çörək, toyuq, kolbasa, iki növ salat, şokolad, tort, kürü, mineral, eləcə də, qazlı su, təbii şirə, balıq delikatesi, pendir, balıq konservi, qurudulmuş ət, araq, çaxır və sair daxil olmaqla 29 təam daxil edilib.
Maraqlıdır, Azərbaycanda bayram süfrəsi neçəyə başa gələcək?
Düzdür, Dövlət Statistika Komitəsi hələlik belə bir hesablama aparmayıb. Lakin statistikaya əsasən, 2017-ci ilin yanvar-oktyabr aylarında əvvəlki ilin yanvar-oktyabr aylarına nisbətən istehlak məhsullarının və xidmətlərin qiymətləri 13,7 faiz, o cümlədən ərzaq məhsullarının qiymətləri 17,6 faiz artıb.
Bu ay istehlakçıları hansı bazar “surprizlərinin” gözlədiyini deyə bilmərik. Ancaq marketlər, bazarlar, şühbəsiz ki, ilin 11 ayı gözlədikləri fürsəti dəyərləndirib, qiymətlərə ""əl gəzdirəcəklər"".
Həmişə olduğu kimi, Yeni ili ev şəraitində keçirənlər də olacaq, restoranda qarşılayanlar da. Əvvəlcə restoranları götürək. Xidmət sektorunun bu seqmentində qiymətlər ötən illə müqayisədə bahalaşıb. Ortabab restoranda bayram günü standart menyunun 1 nəfər üzrə qiyməti 50-100 manatdan başlayır. Əyləncə zamanı müştərinin arzu-istəklərinin dəyəri də əlavə hesablanır.
Ev şəraitində bayram keçirənlərə gəlincə, Rusiya Statistika Komitəsinin hesablamalarından bəhrələnib 4 nəfərlik ailənin bayram süfrəsini hesabladıq. 
Süfrənin komponentlərinə plov, dolma, salat, desert kimi tort və meyvə daxili etdik. Aşağıdakı mənzərə alındı:
Plov

Yüksək keyfiyyətli düyü – 1 kq – 3,6 manat
Kərə yağı – 18 manat
Qaysı – 8-10 manat
Kişmiş – 7-14 manat
Şabalıd – 7 manat
Gavalı – 7 manat
Soğan – 0,8 manat
Quzu əti – 12 manat
Dana əti - 11 manat 
Sarı farel - 17 manat 
Yeni İl süfrəsinin əsas təamı hesab edilən hindinin dəyərinə gəlincə, çəkisindən asılı olaraq 50 manatdan başlayır və 80 manata qədər yüksəlir.  
Salat

Yeni il süfrəsində ailələrin mütləq əksəriyyəti “paytaxt” salatına üstünlük verdiyindən, onun maya dəyərini hesablayaq:
5 ədəd yumurta – hər biri 14 qəpikdən
Kartof – 1 manat/kq
Kök – 1,6 manat/kq
Yaşıl noxud - 1,80 manat
Mayonez – 700 qr 3  manat
Dolma

Qoyun əti – 12 manat/kq
Yarpaq – 4 manat
Yeməyin hazırlanmasında lazım olan digər komponentləri də əlavə etsək, 4 nəfərə çatacaq dolmanı ən yaxşı halda 27-28 manata hazırlamaq olaq.
Tort

Götürək “ballı tortu”. Ev şəraitində bu şirniyyatı hazırlamaq xammalın qiymətləri  də daxil olmaqla, 20 manata başa gəlir.
Meyvə

Alma – 1 manatdan başlayaraq 4 manata qədər
Naringi – 1,5 manat
Üzüm – 4,5 manat
Xurma – 1,5 manat
Portağal – 2 manat
Armud – 2,80 manat
Nar - 2- 6 manat arasında dəyişir
Banan – 2,60 manat
Tərəvəzlər
Xiyar – 2 manat
Pomidor – 3 manat
Göyərti dəstəsi – 0,2 manat
Çərəzlər

Qoz – 20-28  manat
Fındıq – 16-24 manat
Qaysı –10 manat
Kişmiş – 7-14 manat
Çörək

50 qəpik - 1 manat 
Göründüyü kimi, 1 günlük bayram süfrəsinin dəyəri 2017-ci il üzrə hesablanan əmək qabiliyyətli əhali üçün 164,5 manatdan yüksəkdir. Səbətə ən aşağı qiymətlərlə spirtli, eləcə də, spritsiz içkiləri, şirələri əlavə etsək, süfrənin dəyəri ən kobud hesablamalarla 200 manatı ötür.   
L.Ə.
www.oxu.az
"
"Daha iki şirkət sosial mənzillərin tikintisində iştirak edəcək Prezident yanında Mənzil İnşaatı Dövlət Agentliyinin (MİDA) tabeliyində ""MİDA"" MMC iki şirkətlə satınalma müqaviləsi imzalayıb.
Oxu.Az xəbər verir ki, Yasamal rayonu ərazisində xarici dairəvi avtomobil yolunun kənarında (Qanlı gölün şimal hissəsi) yaşayış kompleksinin tikintisi 240 yerlik uşaq bağçası və körpələr evinin tikintisi işlərini ""Caspian Service"" MMC (""Çinar İnşaat"" MMC ilə konsorsium) həyata keçirəcək. MİDA ilə ""Caspian Service"" MMC arasında imzalanan satınalma müqaviləsinin dəyəri 3 mln. 298,750 min manatdır.
Bundan başqa, MİDA ilə ""HN Construction"" MMC arasında Yasamal rayonu ərazisində xarici dairəvi avtomobil yolunun kənarında (Qanlı gölün şimal hissəsi) yaşayış kompleksi bir ədəd 12 mərtəbəli, 1 bloklu yaşayış binasının (25 nömrəli) tikintisi işlərinin həyata keçirilməsinə dair satınalma müqaviləsi imzalanıb. Müqavilənin dəyəri 3 mln. 39,746 min manat təşkil edir.
Hər iki müqavilə 2017-ci ilin noyabrın 29-da imzalanıb.
L.Ə.
www.oxu.az 
"
"Nazir işsizliyin səbəblərindən danışdı Azərbaycanda əmək qabiliyyətli əhalinin 32 faizinin ixtisası var"".
Oxu.Az Report-a istinadən xəbər verir ki, bunu əmək və əhalinin sosial müdafiəsi naziri Səlim Müslümov ""Azərbaycanda işçi qüvvəsinin inkişaf etdirilməsi məqsədi ilə peşə standartlarından, istifadə olunması"" adlı tədbirdə deyib. 
O bildirib ki, işsiz və işaxtaran şəxslərin peşə ixtisas təhsilinin və əmək vəzifələrinin müasir əmək bazarının tələblərinə cavab verməməsi hazırda mövcud olan işsizlik probleminin əsas səbəblərindən biridir: ""Mövcud olan bir çox peşələrin məzmununun köhnəlməsi də işsizliyə səbəb olur. Peşə standartı işçinin işə qəbul və karyera yüksəlişi planlaşdırılmasında, işəgötürənlərin tələblərinə cavab verməkdə, kadr potensialının formalaşdırılmasında, işsiz və işaxtaran vətəndaşların məşğulluğunun təmin olunmasında əsas alət rolunu oynayır"".
L.Ə.
www.oxu.az
"
"""AzeriLight"" bahalaşdı Azərbaycan nefti bahalaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 0,5 dollar və ya 0,78% artaraq 64,42 dollar təşkil edib.
L.Ə.
www.oxu.az
"
"Neft bahalaşdı, qızıl ucuzlaşdıDünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,02 faiz azalaraq 56,67 dollar təşkil edib.
Brent markalı neftin 1 barelinin dəyəri isə 0,02 faiz bahalaşaraq 62,21 dollar olub.
COMEX-də sonuncu hərraclarda qızılın unsiyasının qiyməti 2,80 dollar azalaraq 1250,30 dollar təşkil edib.
L.Ə.
www.oxu.az
"
"Bitkoin 19 min dollara qədər yüksəldi Bitkoinin dəyəri 19 min 380 dollara yüksəldikdən sonra yenidən ucuzlaşaraq 15 min 029 dollar olub. 
Oxu.Az xəbər verir ki, kriptovalyutanın bazar dəyəri 270 milyard dollara yüksəlib.  
Ethereumun məzənnəsi isə 0,94% ucuzlaşıb. Bu kriptovalyutanın dəyəri 411,12 dollar təşkil edir. Qeyd edək ki, ethereumun bazar kapitalizasiyası da ucuzlaşaraq 41,97 milyard dollar olub.
Qeyd edək ki, dünya üzrə 200 adda kriptovalyuta var. Onların toplam bazar dəyəri 400 milyard dollar təşkil edir. 
L.Ə.
www.oxu.az
"
"Manatın bu günə olan məzənnəsi - RƏSMİAzərbaycan Mərkəzi Bankı dekabrın 8-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7000 manat, Avro/manat məzənnəsi 1,9995  manat olub.



L.Ə.
www.oxu.az
"
"Türkiyədə benzin ucuzlaşdı Türkiyədə benzin ucuzlaşıb.
Oxu.Az xəbər verir ki, Ankarada benzinin litri 5,68 lirədən 5,54 lirəyə, İstanbulda 5,63 lirədən 5,49 lirəyə, İzmirdə 5,65 lirədən 5,51 lirəyə düşüb. 
Qeyd edək ki, ümumilikdə benzinin dəyərində 14 kuruş endirim edilib.  
L.Ə.
www.oxu.az
"
"Bəs Siz artıq “İkiqat Cashback” festivalından yararlandınız?“İkiqat cashback” festivalı kafe və restoranlarda davam edir. Belə ki, daim müştərilərini yeni tərəfdaşlar və kampaniyalarla sevindirən ExpressClub layihəsi çərçivəsində 5 dekabrdan başlayaraq dekabrın 17-dək davam edəcək festival ərzində Expressbank-ın plastik kart sahibləri xüsusi tərəfdaşlarda xidmət olunarkən qazanacaqları “cashback” ikiyə vurulacaq!
İkiqat “cashback” qazandıracaq tərəfdaşlar sırasında Anadolu, Xurma restoranı, Xalça Lounge, Soloha, Shokoladnisa, Sky Coffee, Pizza Hut, Küncüt, Pizza Hat, No name, Louvre Restoran, La Shamse və bir sıra digər tərəfdaşlar var. ExpressClub üzrə tərəfdaşlar siyahısı daim yenilənir və artır. Müştərilər üçün istifadəyə verilmiş www.expressclub.az saytı vasitəsi ilə istənilən şəxs həm ExpressClub üzrə bütün tərəfdaşların siyahısı, həm də ikiqat “cashback” qaytaracaq tərəfdaşlar siyahısı ilə tanış ola bilər.
Qeyd edək ki, “Expressbank”ın plastik kartlarına sahib olmaq istəyən müştərilər Expresso kartlarını 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə Visa / MasterCard Gold, 800 AZN ilkin mədaxillə isə Visa / MasterCard Platinum kartlarını Pulsuz sifariş etmək mümkündür.
ExpressClub tərəfdaşlar şəbəkəsi və “cashback” xidməti barədə daha ətraflı məlumat üçün 132 Məlumat Mərkəzinə zəng edə, www.expressbank.az saytına və ya ExpressClub-un rəsmi ""Facebook"" səhifəsinə (www.facebook.com/expressclubaz/) daxil ola bilərsiniz.
www.oxu.az
"
"Azərbaycan at əti ixracını kəskin artırdıAzərbaycan ətlik at ixracı istiqamətini genişləndirə bilər. Belə ki, Azərbaycanın ixrac qiymətlərinin cəlbedici olmasını nəzərə alaraq, at ətinin ən böyük idxalçısı, eyni zamanda, istehsalçılarından olan Çin və Rusiya ölkə üçün potensial ixrac bazarları hesab oluna bilər.
Oxu.Az bu barədə Report-a istinadən xəbər verir.
Son iki ildə kəsim məqsədilə atlar Azərbaycandan yalnız Qazaxıstana ixrac olunub. Bu ölkə hər il təqribən 3-4 min ton at və qatır əti idxal edir. Xatırladaq ki, Qazaxıstan həm də at ətinin istehsal həcminə görə dünyada ikinci yerdədir.
Azərbaycanın iqtisadi əməkdaşlığının yüksək olduğu digər qonşu dövlətlər və region ölkələrində (xüsusilə İslam ölkələri) at ətinin istehlakı ilə bağlı olan qadağalar və digər sosial amillər bu ölkələrə ixracı mümkünsüz edir.
2017-ci ilin yanvar-oktyabr aylarında Azərbaycandan 6 316 baş at (ətlik) ixrac olunub ki, bu da 2016-cı ilin göstəricisi ilə müqayisədə 5,5 dəfə çoxdur. Qeyd edək ki, Azərbaycanda at (ətlik istiqamət üzrə) ixracı ilk dəfə olaraq 2016-cı ildə başlanıb. Həmin ildə 1 155 baş at ixrac olunub.
Hesabat dövrünün göstəricilərinə əsasən, Azərbaycandan 1 baş atın (ətlik) orta ixrac satış qiyməti 148 ABŞ dolları olub, ötən ilin müvafiq göstəricisi isə 141 dollar təşkil edib.
Qeyd edək ki, dünya üzrə hər il təqribən 370 mln. dollar dəyərində at əti idxalı həyata keçirilir. Son 5 ilin göstəriciləri qlobal idxalda azalmanın müşahidə olunduğunu göstərir. At əti eyni zamanda Fransa, İtaliya, Belçika və Almaniya kimi ölkələr başda olmaqla, müxtəlif Avropa ölkələrində ən çox istifadə olunan ət növlərindən biri hesab edilir. Regionda ixtisaslaşmış qəssabxanalar və ətlik istiqamətdə yetişdirilən at cinsləri mövcuddur. ABŞ dünyada at ətinin istehlakına ən çox mənfi reaksiyanın olduğu ölkədir. Lakin buna baxmayaraq, hər il orta hesabla 25 min tondan çox at əti istehsal edir.
A.M.
www.oxu.az
"
"Bir həftədə valyuta ehtiyatları 7 milyard dollara yaxın azaldı Ötən həftə Türkiyə Cümhuriyyət Mərkəzi Bankının (TCMB) rezervlərinin həcmi 6 milyard 501 milyon dollar azalaraq  112 milyard 444  milyon dollar təşkil edib. 
Oxu.Az Bloomberg-ə istinadən xəbər verir ki, 1 dekabra Mərkəzi Bankın valyuta ehtiyatları 6 milyard 495 milyon dollar azalaraq 89 milyard 855 milyon dollar olub. Bu rəqəm 24 noyabrda 96 milyard 350 milyon dollar təşkil edirdi. Hesabat dövründə qızıl rezervləri 6 milyon dollar azalaraq 22 milyard 595 milyon dollardan 22 milyard 589 milyon dollara düşüb. 
Beləliklə, Mərkəzi Bankın rezervləri 1 həftədə 118 milyard 945 milyon dollardan 112 milyard 444 milyon dollara düşüb.
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 08.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7000 səviyyəsində müəyyən olunub. 
L.Ə.
www.oxu.az
"
"Bu ölkədə məmurlar işə taksi ilə gedəcəklər Rusiya İqtisadi İnkişaf Nazirliyi (İİN) öz əməkdaşlarını xidməti avtomobillərdən azad edib və onların taksi xidmətindən istifadə etmələrinə qərar verib. 
Oxu.Az Report-a istinadən xəbər verir ki, bu barədə iqtisadi inkişaf naziri Maksim Oreşkin ""Gazeta.ru"" saytına müsahibəsində bildirib.
""Nazirliyin xərclərinin əsas elementlərindən biri xidməti avtomobillərə çəkilən xərclərdir. Artıq əməkdaşların və hətta departament direktorlarının xidməti avtomobillərdən imtina edərək taksi xidmətindən istifadə etmələri üçün layihə həyata keçirmişik"", - deyə nazir əlavə edib.
Nazirin fikrincə, bu qərar nəticəsində hər avtomobildə 4 qat qənaət əldə edilib. Belə ki, departament direktorlarının sürücü ilə birgə avtomobilinin illik xərci 2,4 mln. rubl (40 000 dollar) təşkil edir. Eyni sinifdən olan avtomobillə taksi xidmətindən istifadə isə illik 500-600 min rubla (8 300-10 000 dollar) başa gəlir.
""Məcmu qənaət on milyonlarla rubl təşkil edə bilər"", - deyə M.Oreşkin bildirib.
Xatırladaq ki, M.Oreşkin nazirlikdə ixtisarların aparıldığını qeyd edib.
L.Ə.
www.oxu.az
"
"Azərbaycanda vergi yükü 40 faizə çatır Dünya Bankı (DB) və ""PricewaterhouseCoopers"" (PwC) beynəlxalq audit şirkəti tərəfindən hazırlanan ""Paying Taxes 2018"" adlı icmalda Azərbaycan 35-ci yeri tutub.
Oxu.Az icmala istinadən xəbər verir ki, Azərbaycanın indeksi 83,79-a bərabər olub.

Azərbaycanın vergi yükü 39,8% təşkil edərək ötən illə müqayisədə dəyişməyib. ""Bu göstərici Mərkəzi Asiya və Şərqi Avropa üzrə orta göstərici olan 33,4%-dən yüksəkdir, lakin dünya üzrə orta göstərici olan 40,5%-dən azdır. Vergi yükünün böyük bir hissəsini (67%) əlavə dəyə vergisi və sosial ödənişlər təşkil edir"", - deyə icmalda qeyd edilib.
Mərkəzi Asiya və Şərqi Avropa üzrə ödənişlərin sayına gəlincə, icmalda Azərbaycan üzrə bu rəqəm 6 göstərilib. Bura mənfəət vergisi, əmək vergisi və 4 növ digər vergilər üzrə ödənişlər daxildir. Gürcüstanda vergi ödənişlərinin sayı 5, Ermənistanda 14 növ təşkil edir. 

İcmalda bildirilir ki,  vergi ödəyicilərinə illik vergi ödəmək üçün 195 saat vaxt lazımdır. Bunun 60 saatı korporativ vergilərin, 78 saatı əməyin, 57 saatı digər vergilərin ödənişinin payına düşür. 
Dünya üzrə orta vaxt sərfi 240 saat təşkil edir 

L.Ə.
www.oxu.az
"
"Bitkoin 15 min dolları keçdi - YENİLƏNİBBitkoin gün ərzində 13 faiz dəyər qazanaraq əvvəlcə 14,000 dollara, daha sonra isə 15,000 dollara yüksəlib.
Oxu.Az xəbər verir ki, Bloomberg-in məlumatına əsasən kriptovalyuta İngiltərə saati ilə 10:10-da 15,075 dollar təşkil edib. 
***
12:14
Bitkoinin məzənnəsi 14 min 185.0 dollara çatıb. Gün ərzində kriptovalyuta 5.07 faiz artıb. Bitkoinin məzənnəsində həftəlik bahalaşma 43.60 faiz təşkil edib. 


 

***
09:44
Dünyanın əsas kriptovalyutası sayılan bitkoinin qiyməti bahalaşmaqda davam edir.
Oxu.Az xəbər verir ki, bitkoinin qiyməti 13 min 953 dollardır. Gün ərzində bu valyuta 3,57 faiz bahalaşıb. Bitkoinin bazar dəyəri 245,36 milyard dollara yüksəlib.
Ethereumun məzənnəsi isə günlük 1,10 faiz bahalaşaraq 418,24 dollar təşkil edib. Bildirək ki, ethereumun bazar kapitalizasiyası ucuzlaşaraq 41,68 milyarda düşüb. 
Son günlər ulduzu parlayan IOTA 16,82 faiz dəyərdən düşüb. Nəticədə bu gün 1  IOTA 3,66000 dollar təşkil edir. 
L.Ə.
www.oxu.az
"
"Nazir: Qazaxıstan neft və qazını Azərbaycandan keçirəcəkBakı və Astana Qazaxıstan neft və qazının Azərbaycandan keçməklə dünya bazarlarına nəqli məsələlərinə dair iki işçi qrupu yaradır. 
Oxu.Az-ın İnterfaks-a istinadən məlumatına əsasən, bunu Qazaxıstanın energetika naziri Kanat Bozumbayev cümə axşamı Bakıda jurnalistlərə deyib.
“Qazaxıstan neft və qazının hasilat həcmi artacaq və Azərbaycan ixrac marşrutları qismində nəzərdən keçirilir. Bu məhsulların Azərbaycandan keçməklə dünya bazarlarına gələcəkdə nəqli nəzərə alınaraq Qazaxıstanın Qərbində LNG zavodunun inşası planlaşdırılır”, - K.Bozunbayev bildirib.
Onun sözlərinə görə, bununla əlaqədar Qazaxıstan müvafiq nazirlik və idarələrin nümayəndələrindən ibarət xüsusi işçi qrupunun yaradılmasına dair Azərbaycanla razılığa gəlib.
“Bu işçi qrupu yaxın bir neçə ay ərzində həmin layihənin nə dərəcədə mümkün olacağını öyrənərək bizə hesabat verəcək”, - nazir vurğulayıb.
K.Bozunbayev əlavə edib ki, ikinci qrup Qazaxıstan neftinin Azərbaycandan keçməklə dünya bazarlarına nəqlinin rəqabətədavamlılığını öyrənəcək. 
N.O.
www.oxu.az
"
"Bayram bazarı: 3000 manatlıq yolkalar, 150 manatlıq Santa-Klauslar... - REPORTAJQarşıdan Yeni il gəlir. Bayramın atributlarının qiymətləri hər il olduğu kimi, bu il də aktualdır. 
Qiymətləri öyrənmək üçün üz tutduq Yeni il atributları satılan mağazalara və metrostansiyaların qarşısında təşkil olunan yarmarkalara.
""28 May"" metrostansiyasının qarşısında təşkil olunan bayram ""palatka""sındakı qiymətlərlə maraqlandıq. Yolkaların qiymətləri ölçüsündən asılı olaraq 25-260 manat arasında dəyişir.

Satıcılarla söhbət əsnasında məlum oldu ki, bu yolkaların ""isti-isti"" qiymətləridir. Bayrama yaxın yolkalar bahalaşacaq. 
Yolkanın üzərinə düzülən aksesuarların qiymətlərinə gəlincə, 3-35 manat təşkil edir. Digər qiymətlər aşağıdakı kimi dəyişir: 
Sadə zərlər: 1-5 manat;
Bəzəkli zərlər: 2-6 manat;
Oyuncaqlar:  0,50-10 manat;
Şaxta Baba suvenirləri ölüçüsündən asılı olaraq 50-100 manat.

Qeyd edək ki, Qədim Çin təqviminə görə 2018-ci il it ili üzərində təhvil verilir. Bu səbəbdən yarmarkanı it oyuncaqları bəzəyirdi. İtlərin dəyəri 5-20 manatdır.

Mağazalarda da qiymətlərlə maraqlandıq. Məlum oldu ki, yolkaların dəyəri 150 manatdan başlayaraq 3000 manata qədər yüksəlir. Bəzək aksesuarlarının  1 ədədi 7,5-8 manat təşkil edir.

“Şaxta baba”, “Santa-Klaus” suvenirlərinin qiyməti də fərqlidir və aşağıdakı kimi dəyişir: 
50 sm - 50AZN
1 m - 120 AZN
2 m - 300 AZN 

Şam ağacından çələng 32 manat, yolka üçün ulduz  29 manat, səsli işıqlar 30 manat, qutuda  dekorativ oyuncaqlar 20 ədədi 70 manat, qar dənəcikləri işıqlandırıcıları 34 manat, yeni il corabları, torbaları 20 manat, işıqlı stolüstü şam ağacı 28 manata təklif olunur.

Hədiyyə qutularının dəyəri ölçüsündən asılı olaraq 15 manatdan başlayır. 















































Leyla Əliyeva
Foto: Ehtiram Jabi
www.oxu.az
"
"Gürcüstanda yanacaq yenidən bahalaşdıGürcüstanda bir sıra yanacaq növlərinin pərakəndə satış qiymətində artım qeydə alınıb.
Oxu.Az Report-a istinadən xəbər verir ki, bahalaşma 1-2% civarındadır.
Məlumata görə, “Nano Super” markalı benzinin qiyməti 2,47 laridən 2,5 lariyə (1,22%), “Nano Premium” - 2,37 laridən 2,4 lariyə (1,27%), “Nano Euro Regular” isə 2,23 laridən 2,27 lariyə (1,79%) qədər bahalaşıb.
Gürcüstanın yanacaqdoldurma məntəqələrində (YDM) satışa çıxarılan dizel yanacağı üzrə də bahalaşma müşahidə edilib. Belə ki, “Nano Diesel” 2,22 laridən 2,27 lariyə (2,25%), “Nano Euro Diesel” isə 2,35 laridən 2,4 lariyə (2,13%) kimi bahalaşıb.
Qonşu ölkənin YDM-lərində satılan maye qaz (LPG) və sıxılmış qazın (CNG) qiymətində isə dəyişiklik yoxdur. Belə ki, LPG-nin bir litri 1,65 lariyə, CNG isə 1,52 lariyə satılır.
Xatırladaq ki, Azərbaycan Mərkəzi Bankının bu günə olan məlumatına əsasən, 1 gürcü larisinin rəsmi məzənnəsi 0,6304 manatdır.
A.M.
www.oxu.az
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7000 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7000 səviyyəsində müəyyən edib.
L.Ə.
www.oxu.az
"
"Bakının bu rayonlarında kirayə mənzillər bahalaşdı Paytaxtın Yasamal, Binəqədi rayonları, eləcə də, 20 Yanvar metrostansiyası ərazisində kirayə mənzil bazarında qıtlıq yaranıb. 
Oxu.Az relitorlara istinadən xəbər verir ki, hazırda bazarda təklif tələbi təmin etmir. Bu, sözügedən ərazilərdə kirayə evlərin hamısının tutulması ilə bağlıdır.
O da məlum olub ki, hazırda bu ərazilərdə yeni tikililərdə evlərin orta qiymətləri 450 manatdan, köhnə binalarda isə 350 manatdan başlayır. 
Relitorların sözlərinə görə, bazarda tələbatın artması ""İnşaatçılar"" metrosunun kənarındakı ""5 mərtəbə""lərin sökülməsi ilə bağlıdır: ""Bakı şəhəri, Yasamal rayonu A.M.Şərifzadə küçəsində, ""İnşaatçılar"" metrostansiyasının kənarında yerləşən 5 mərtəbəli binalar sökülür. 7-yə yaxın 5 mərtəbəli binanın sakinləri kirayə mənzillərə köçürülüblər. Bu da bazarda tələbin artmasına gətirib çıxarıb. Bununla da paralel qiymətlər bahalaşıb"". 
Relitorlar bildirir ki, 1 və 2 otaqlı mənzillərin, demək olar ki, hamısı kirayələnib: ""Bazarda 3 və 4 otaqlı mənzillər qalıb. Onların da qiymətləri 500-1200 manat ətrafında dəyişir. Çox çətinliklə 2 otaqlı mənzil tapmaq mümkündür. Belə mənzillərdə çox vaxt əşyasız təqdim olunur"". 
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 7-ə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Mərkəzi Bank uçot dərəcəsini niyə dəyişmir? Növbəti həftə ABŞ Mərkəzi Bankı uçot faizini dəyərləndirəcək. “Moody's Investor Service” Federal Ehtiyat Sisteminin (FES) 2018-ci ildə üç faiz artımına gedəcəyini açıqlayıb. “Moody's”ə görə, Asiya Mərkəzi Banklarının da FES ilə paralel faiz artımına qərar verəcəkləri istisna deyil. Xüsusilə bu sırada Çin və Hindistan Mərkəzi Bankları irəli sürülür. Maraqlıdır, Azərbaycanda uçot dərəcəsi dəyişəcəkmi? 
İqtisadçı-ekspert Vüqar Bayramov Oxu.Az-a açıqlamasında bildirdi ki, Azərbaycanda Mərkəzi Bank birrəqəmli inflyasiya hədəfləsə də, uçot stavkasını 15 faiz olaraq saxlamaqdadır: ""Müqayisə üçün qeyd edək ki, uçot stavkası Gürcüstanda 7, Moldovada 8, Rusiyada 9, Qazaxıstanda 10.5, Belarusda 12 faizdir. Bütövlükdə MDB-də yalnız Tacikistanda uçot stavkası bizdən 1 faiz çoxdur, digər bütün dövlətlərdə daha aşağı dərəcələr tətbiq edilir. Depozit faizlərinin kəskin azaldığını, aşağı səviyyəli inflyasiyanın hədəfləndiyini, hətta depozit hərraclarında da faizin aşağı düşdüyünü nəzərə aldıqda Azərbaycan Mərkəzi Bankının yüksək stavkaya üstünlük verməsinin səbəblərini izah etmək çətindir. Əslində, baş bank konservativ bahalı siyasətdən daha yumşaq monetar siyasətə keçid etməlidir"". 
L.Ə.
www.oxu.az
"
"Dollar sabit qaldı, avro ucuzlaşdıAzərbaycan Mərkəzi Bankı 7 dekabr tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7000 manat, Avro/manat məzənnəsi 2,0057  manat olub.



L.Ə.
www.oxu.az
"
"Neft bahalaşdı, qızıl ucuzlaşdıDünya birjalarında neft yenidən bahalaşır. 
Oxu.Az xəbər verir ki, WTI neftinin qiyməti 1 barelə görə 0,21 dollar və ya 0,38% artaraq 56,17 dollar təşkil edib.
Brent markalı neftin 1 barelinin dəyəri isə 0,27 dollar və ya 0,44% artaraq 61,49 dollar olub.
Qızılın qiyməti isə 0,07% faiz ucuzlaşaraq 1.265,20 dollara düşüb.  
L.Ə.
www.oxu.az
"
"Transxəzər Nəqliyyat Marşrutu üzrə yeni tariflər müəyyənləşdiriləcəkQazaxıstanın paytaxtı Astanada “Beynəlxalq Transxəzər Nəqliyyat Marşrutu” Beynəlxalq Assosiasiyası Hüquqi Şəxslər Birliyinin ümumi yığıncağı keçirilib.
Oxu.Az-ın məlumatına görə, toplantıda “Azərbaycan Dəmir Yolları”QSC , “Azərbaycan Xəzər Dəniz Gəmiçiliyi” QSC, eləcə də Qazaxıstan, Gürcüstan, Türkiyə, Ukrayna və Polşanın dəmir yolu və dəniz daşınmaları ilə məşğul olan rəsmiləri iştirak ediblər.
Tədbirdə “Beynəlxalq Transxəzər Nəqliyyat Marşrutu” Beynəlxalq Assosiasiyası Hüquqi Şəxslər Birliyi İdarə Heyətində dəyişiklik edilməsi haqqında, Türkiyə Dövlət Dəmir Yollarının (Türkiyənin müvafiq dövlət orqanlarının razılığı əsasında) “Beynəlxalq Transxəzər Nəqliyyat Marşrutu” Beynəlxalq Assosiasiyası Hüquqi Şəxslər Birliyinin üzvlüyünə daxil edilməsi haqqında və digər məsələlər müzakirə olunub.
Müzakirələrdə Beynəlxalq Transxəzər Nəqliyyat Marşrutunun potensialından səmərəli istifadə, bu istiqamətə yük axınının cəlbinin zəruriliyi vurğulanıb.Eyni zamanda rəqabətə davamlı tariflərin müəyyənləşdirilməsi məsələsi də müzakirə predmeti olub.
Qeyd olunub ki, oktyabrın 30-da Bakı-Tbilisi-Qars dəmir yolunun istifadəyə verilməsindən sonra Beynəlxalq Transxəzər Nəqliyyat Marşrutuna tranzit axını güclənəcək.
S.B.
www.oxu.az
"
"Azərbaycan Hindistana meyvə ixrac edəcək – FOTOAzərbaycan iş adamlarından ibarət ixrac missiyasının Dubaya səfəri davam edir.
İqtisadiyyat Nazirliyinin, AZPROMO-nun və Azərbaycanın Birləşmiş Ərəb Əmirliklərindəki Ticarət nümayəndəsinin birgə təşkilatçılığı ilə missiya iştirakçıları yerli məhsullarımızın Dubayın market və bazarlarında satışı imkanları və distributorluq məsələlərinin müzakirə olunduğu ikitərəfli görüşlərdə iştirak ediblər.
Nazirlikdən Oxu.Az-a verilən məlumata görə, missiya çərçivəsində meyvə-tərəvəz istehsalı və ixracı sahəsində fəaliyyət göstərən şirkətlərimiz Yaxın Şərq ölkələrində ən iri meyvə-tərəvəz sərgisi olan “WOP Dubai”da da iştirak ediblər.
Sərgi çərçivəsində “Azərbaycanın meyvə-tərəvəz məhsularının ixrac potensialı” mövzusunda seminar keçirilib. Seminarda xarici sahibkarlara rəqabətqabiliyyətli və ixracyönümlü məhsullarımız, “Made in Azerbaijan”  brendinin təşviqi məqsədi ilə həyata keçirilən tədbirlər barədə məlumat verilib, ixrac missiyasında iştirak edən şirkətlərin fəaliyyətlər barədə təqdimatlar keçirilib.
Sərgi zamanı Azərbaycan məhsulları da nümayiş olunub. Meyvə-tərəvəz məhsullarımız tədbir iştirakçıları tərəfindən böyük maraqla qarşılanıb və Azərbaycan meyvələrinin Hindistana ixracına dair razılıq əldə edilib.
İxrac missiyası çərçivəsində keçirilən görüşlərdə də bir sıra uğurlu nəticələr əldə edilib. Görüşlər zamanı Azərbaycanın “Brightman BMC” şirkəti konservləşdirilmiş məhsulların BƏƏ ölkələrinə və Banqladeşə ixracına dair “Al-maya” və “Lulu” marketlər şəbəkələri və “Al-Ghamdi” trading şirkəti ilə ilkin razılıq əldə edib. “Sunfood” şirkəti nar şirəsinin və çayın, “Səba” ət məhsullarının, “Kerkom” və “Azəri-bal” şirkətləri isə balın BƏƏ-yə ixracına dair “Al-maya”, “Lulu”, “Al-Qudva” marketlər şəbəkələri ilə danışıqlara başlayıblar. “Az-Granata” şirkəti nar şirəsinin Dubaya ixracına dair “Vit” şirkəti ilə ilkin razılığa gəlib. “Azprotein” şirkəti “Al-Tayeb” pərakəndə və topdansatış distributor şirkəti ilə və “Choitrams” marketlər şəbəkəsi ilə ət məhsullarının BƏƏ və digər Körfəz ölkələrinə ixracına dair razılıq əldə edib.
İxrac missiyası çərçivəsində missiya iştirakçıları həmçinin, bazar və iri marketlər şəbəkələrində olublar.











A.M.
www.oxu.az
"
"Rusiyada ipoteka kreditlərinin faizləri düşdü Rusiyada ipoteka kreditləri üzrə orta faiz dərəcəsi oktyabrda tarixi minimumuna enərək 9,95 faiz təşkil edib.
Oxu.Az Rusiya mətbuatına istinadən xəbər verir ki, oktyabrda 213,1 milyard rubl dəyərində 112 min ilkin ipoteka krediti rəsmiləşdirilib.
İlin əvvəlindən bankların müştəriləri 1,5 trilyon rubl dəyərində 800 min ipoteka krediti alıblar. 
L.Ə.
www.oxu.az
"
"Nazir müavini Xəzərin delimitasiyasından danışdıXəzərin hüquqi statusu haqqında Konvensiya layihəsi Xəzərin dibinin yanakı və üzbəüz ölkələr arasında tam sektorlara bölündüyünü göstərir.
Oxu.Az-ın məlumarına əsasən, bu barədə jurnalistlərə xarici işlər nazirinin müavini Xələf Xələfov Xəzəryanı ölkələrin XİN rəhbərlərinin Moskvada baş tutan 7-ci görüşünün nəticəsini şərh edərkən bildirib.
""Biz bu prinsipləri İran və Türkmənistanla da ikitərəfli çərçivədə danışıqlar apararaq öz sazişimizi imzalayacayıq"", - deyə nazir müavini bildirib.
X.Xələfov qeyd edib ki,delimitasiya prosesi başa çatmayana qədər neft yataqları barədə danışıqlar aparıla bilməz.
Nigar Orucova
www.oxu.az
"
"Qızıl ucuzlaşmağa başladı Dünya bazarında qızılın qiyməti investorların ABŞ-da ""vergi islahatları""nın Senatdan keçməsi və Federal Ehtiyat Sisteminin (FED) uçot dərəcəsini artırmağa davam etməsi ilə bağlı gözləntilər fonunda düşməyə başlayıb.
Oxu.Az Report-a istinadən xəbər verir ki, qızılın qiyməti son 2 ayın minimal səviyyəsi - 1 263 dollar/unsiyaya enib.
""Report""un analitik qrupu qızılın qiymətinin 1 180 dollar/unsiya səviyyəsinə qədər enə biləcəyini ehtimal edir. Bir müddət 1180- 1230 dollar/unsiya diapazonunda qaldıqdan sonra isə qızılın 1050 dollar/unsiyaya qədər ucuzlaşması gözlənilir. 
""FED-in 2018-ci ildə uçot dərəcəsini ən azı 3 dəfə artırması proqnozlaşdırılır ki, bu da hər hansı geosiyasi gərginlik olmasa, qızılın qiymətinin təzyiqlərlə üzləşəcəyini göstərir"", - deyə analitiklər əlavə ediblər.
L.Ə.
www.oxu.az
"
"""Koroğlu” stansiyasının qarşısındakı kənd təsərrüfatı yarmarkası yığışdırılır""Bakı metropoliteni”nin ""Koroğlu” stansiyasının qarşısında bayram yarmarkasının yerində qurulan kənd təsərrüfatı yarmarkasının yığışdırılmasına başlanılıb.
Oxu.Az Report-a istinadən xəbər verir ki, ərazidə balıq satışı dayandırılıb.
Bakı Şəhər İcra Hakimiyyəti (BŞİH) Ticarət və Xidmət Departamentinin mətbuat xidmətinin rəhbəri Əliabbas Bağırov bildirib ki, ""Koroğlu"" stansiyasının qarşısında meyvə-tərəvəz, göyərti satılması da qadağan olunacaq: ""Verilən tapşırığa uyğun olaraq, həmin ərazidə balıq satışı dayandırılıb, çünki balıq qoxusu vətəndaşların narazılığına səbəb olub"".
Qeyd edək ki, hər il bayramlar ərəfəsində Bakıda metro çıxışlarında yarmarkalar təşkil olunur, çadırlar qurulur. Bu il də ""Yeni il"" bayramı ərəfəsi paytaxtda yolka, onun aksesuarları, xırda oyuncaqlar, işıq effektləri və s. bu kimi malların satışı üçün yarmarkalar təşkil olunub. ""Koroğlu” stansiyasının çıxışında bayram yarmarkası üçün nəzərdə tutulan yerdə isə kənd təsərrüfatı mallarının satışı təşkil olunub. Balıq qoxusu ilə bağlı sakinlərin, metro istifadəçilərin ciddi narazılığı yaranıb. 
E.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 07.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7000 səviyyəsində müəyyən olunub. 
L.Ə.
www.oxu.az
"
"Azərbaycanda kitab bahalaşacaqmı? Gələn il yanvarın 1-dən Azərbaycana idxal edilən çap edilmiş kitablar, qəzetlər,  reproduksiyalar və poliqrafiya sənayesinin digər məmulatlarına tətbiq edilən idxal gömrük rüsumları dəyişəcək.
Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”nə əsasən, gələn ildən çap edilmiş kitablar, broşürlər, vərəqlər və kitab şəklində bağlanılmış və ya ayrı-ayrı vərəqlər şəklində analoji çap materialları, illüstrasiyalı və ya illüstrasiyasız, içində reklam materialı olan və ya olmayan qəzetlər, jurnallar və digər dövri nəşrlərə tətbiq edilən idxal gömrük rüsumları artırılacaq.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən, bu məmulatlara 3 faiz idxal gömrük rüsumları tətbiq olunur. Gələn il yanvarın 1-dən isə bu məmulatlara tətbiq edilən idxal gömrük rüsumları 5 faiz olacaq.
Qeyd edək ki, gömrük statistikasına inansaq, cari ilin əvvəlində ölkəyə kitab idxalı artıb. Belə ki, 2016-cı ildə kitab və poliqrafiya məhsullarının idxalı 62 faiz azalmışdısa, bu ilin 4 ayında bu rəqəm 2 dəfə artıb.  İlin əvvəlindən ölkəyə 4 626.75 min dollar  (2016-cı ilin müvafiq dövründə həmin rəqəm 2. 257.21 min dollar idi) dəyərində çap kitablar, qəzetlər, reproduksiyalar və poliqrafiya sənayesinin digər məmulatları, əlyazmalar idxal edilib. 
Bazar iştirakçıları idxalın artmasına bir neçə səbəb irəli sürürdülər. Bildirilirdi ki,  Azərbaycan naşirlərinin əksəriyyəti kitablarını xaricdə çap etdirirlər. Çünki yerli mətbəələrin qiymətləri yüksəkdir. Hətta vergiləri, yol xərclərini nəzərə aldıqda belə kitabın xaricdə dərci Azərbaycanla müqayisədə ucuz başa gəlirdi. Daha bir səbəb kimi türk, rus dilində kitab oxuyanların sayının artması göstərilirdi. 

Nigar Köçərli gömrük rüsumunun artırılmasının kitab bazarına təsiri ilə bağlı Oxu.Az-ın sualına cavab verib: “Kitabların satış qiymətləri ancaq maya dəyəri ilə qiymətləndirilmir. Digər xərclər də qiymətə əlavə olunur. Gömrük rüsumunun nə qədər qalxmasından asılı olaraq kitabların bahalaşması gözlənilir”. 
Şahbaz Xuduoğlu qərarın bazara təsir edəcəyini istisna etmir: “Ötən il xaricdən idxal edilən kitablara əlavə dəyər vergisi (ƏDV) tətbiq olunmuşdu. Bundan sonra ölkəyə gətirilən kitabların sayı xeyli azaldı. Rüsumun artırılması xaricdən idxal olunan kitabın həcmini azaldacaq. Hesab etmirəm ki, bu yolla ölkədə kitab sənayesinin inkişafına nail olmaq mümkün olacaq. Azərbaycanın daxilində kitab çapı ilı bağlı xammal istehsal edilmir. Belə halda kitab çapını stimullaşdırmaq məqsədilə həmin məhsullara vergi tətbiq edilmməməlidir. Məsələn, Gürcüstanda belədir. Gözləyirdim ki, qəzet kağızına ƏDV-nin tətbiqi ləğv edildiyi kimi, kitab kağızına və kitaba trətbiq olunan ƏDV götürüləcək”.

Ş.Xuduoğlu yerli yazarların da çox zaman  kitablarını xaricdə çap etmələrinə münasibət bildirdi. Onun sözlərinə görə, böyük və tirajı olan, keyfiyyət istəyən yazıçılar əsərlərini xaricdə nəşr etdirirlər: “Həmin keyfiyyətin daxildə alınması mümkün deyil.Çünki xaricdəki texnika tamamilə fərqlidir. Azərbaycanda kitab baha başa gəlirdi. Rüsumun artırlması kitabın dəyərini yüksəldəcək”. 
Nəzərə çatdıraq ki, kitab sənayesi gəlirsiz sahə deyil. 2015-ci ildə qlobal kitab sənayesinin gəliri 143 milyard dollar olub. Ən çox kitab oxuyan ölkələrin sırasında birici yerdə Fransa və İngiltərə dayansa da, bazarın 27,4 faizi ABŞ-ın,15,3 faizi Çinin, 48 faizi digər ölkələrin payına düşür. Dünyada adambaşına düşən kitab xərcləri isə 1,30 dollar təşkil edir.
L.Ə.
www.oxu.az
"
"Pul bazası bu qədər artıb Azərbaycanda pul bazası bu il dekabrın 1-nə 8 686,8 mln. manat təşkil edib.
Oxu.Az Mərkəzi Banka istinadən xəbər verir ki, bu, noyabrın 1-i ilə müqayisədə 155,2 mln. manat və yaxud 1,8% çoxdur.
İlin əvvəlinə nisbətən pul bazası 826,3 mln. manat və yaxud 10,5% artıb. 
L.Ə. 
www.oxu.az
"
"Mərkəzi Bankın valyuta ehtiyatlarının həcmi ilə bağlı açıqlamaMərkəzi Bankın sərəncamında olan rəsmi valyuta ehtiyatların həcmi açıqlanıb.
Oxu.Az Mərkəzi Banka istinadən xəbər verir ki, bankın valyuta ehtiyatları 2017-ci il dekabr ayının 1-nə 5 mlrd. 254,2 mln. ABŞ dolları təşkil edib.
Valyuta ehtiyatları ötən ilin müvafiq dövrü ilə müqayisədə 1 mlrd. 243,2 mln. dollar və ya 30,99% artıb. Noyabr ayı ərzində isə Mərkəzi Bankın valyuta ehtiyatları 33,2 mln. dollar və ya 0,64% yüksəlib.
 A.H.
www.oxu.az
"
"""Unibank""dan ""ilin şansı""! - 95 nəfər ""Unibank"" lotereyasının qalibi olacaq""Unibank""dan kredit götürürsünüz və ya ""Unibank"" kartı ilə ödənişlər edirsiniz, lotereyada 2018 AZN pul hədiyyəsi qazanmaq şansı əldə edirsiniz. Bu şansı sizə ""Unibank""ın “Yeni il-2018” adlı tirajlı stimullaşdırıcı lotereyası yaradır. Dekabrın 6-dan yanvarın 15-dək ""Unibank""dan kredit alan və ya ""Unibank"" kartları ilə alış-veriş edən, ""Unibank Mobile""da ""Unibank"" kartı ilə ödəniş edən müştərilər 10 000 AZN-dən çox uduş fondlu lotereyanın 95 qalibindən biri ola bilərlər. İki qalib lotereyanın ən yüksək mükafatına - 2018 AZN məbləğində pul uduşuna sahib olacaq.
Loterеyada kimlərin qalib olmaq şansı var?
Kreditlər üzrə:
- Lotereya müddətində ""Unibank""dan nağd kredit və ya Albalı Plus kredit kartı alan müştərilər;
Kartlar üzrə:
- Lotereya müddətində ""Unibank""ın debet, kredit və maaş kartları ilə nağdsız ödəniş edən müştərilər;
- Lotereya müddətində ""Unibank"" kartları ilə ""Unibank"" Mobil əlavəsində kommunal, mobil, stasionar, internet/ TV xidmət ödənişi edən müştərilər.
Kartlarla edilən nağdsız ödənişlərin hər 10 AZN-i müştəriyə lotereyada 1 iştirak şansı qazandırır. Kartlar üzrə lotereyada iştirak etmək üçün 15 yanvaradək unibank.az saytında  (https://onlineservices.unibank.az/LottoRegister/)qeydiyyatdan keçmək lazımdır.
Lotereya qalibləri aşağıdakı qaydada pul mükafatı əldə edəcəklər:
- 2  nəfər qalib hər biri 2018 manat
- 1 qalib 500 manat
- 22 nəfər hər biri 100  manat
- 70 nəfər qalib hər biri 50 manat.
2 hissədən ibarət tiraj yanvarın 23-də ""Unibank""ın Baş ofisində keçiriləcək. Uduş fondunun oynanılması xüsusi kompüter proqramı vasitəsilə elektron püşkatma qaydasında aparılacaq.
Lotereyada iştirak edin və 2018-ci ildə şans üzünüzə gülsün!
""Unibank"" hazırda paytaxt və bölgələri əhatə edən geniş filial şəbəkəsi ilə ölkə vətəndaşlarının xidmətindədir. Bankın bir çox filialları şənbə günləri də müştərilərə xidmət edir.
Ətraflı məlumatı (012) 117 nömrəli telefondan, Bankın saytından (www.unibank.az ) və yaxud ""Facebook"" və ""Twitter"" səhifələrindən (www.facebook.com/unibank.az, https://twitter.com/unibank) əldə etmək olar.
""Unibank"" - hər kəsin bankı!
www.oxu.az
"
"Azərbaycana gətirilən kitab, qəzet və jurnalların gömrük rüsumları artırıldıGələn il yanvarın 1-dən Azərbaycana idxal edilən çap edilmiş kitablar, qəzetlər, reproduksiyalar və poliqrafiya sənayesinin digər məmulatlarına tətbiq edilən idxal gömrük rüsumları dəyişəcək.
Oxu.Az-ın məlumatına görə, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Gələn ildən çap edilmiş kitablar, broşürlər, vərəqlər və kitab şəklində bağlanılmış və ya ayrı-ayrı vərəqlər şəklində analoji çap materialları, illüstrasiyalı və ya illüstrasiyasız, içində reklam materialı olan və ya olmayan qəzetlər, jurnallar və digər dövri nəşrlərə tətbiq edilən idxal gömrük rüsumları artırılacaq. Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən bu məmulatlara 3 faiz idxal gömrük rüsumları tətbiq olunur. Gələn il yanvarın 1-dən isə bu məmulatlara tətbiq edilən idxal gömrük rüsumları 5 faiz olacaq.
Kitab-şəkillər, rəsm üçün və ya rəngləmə üçün uşaq kitabları. cildlənmiş və ya cildlənməmiş, illüstrasiyalı və ya illüstrasiyasız çap olunmuş və ya əlyazma notlar, çap edilmiş atlaslar, divar xəritələri, topoqrafik planlar və qlobuslar da daxil olmaqla, coğrafi və hidroqrafik xəritələr və ya bütün növ analoji xəritələrə tətbiq edilən 0,50 faiz idxal gömrük rüsumu isə ləğv olunub. Gələn ildən aksizli malların aksiz markaları 5 faiz, banknotlar 0,50 faiz idxal gömrük rüsumundan azaddır. Ancaq köçürmə şəkillər (dekalkomaniya), çap olunmuş və ya şəkilli poçt açıqcaları,  şəkilli və ya şəkilsiz, konvertli və ya konvertsiz, bəzəkli və ya bəzəksiz çap olunmuş təbrik, dəvətnamə və ya bildiriş kartları, qoparılan da daxil olmaqla, bütün növ çap olunmuş təqvimlər  və çap olunmuş reproduksiyalar və fotolar da daxil olmaqla, digər çap məhsullarına tətbiq edilən 15 faiz idxal gömrük rüsumu qüvvədə saxlanılıb. 
A.M.
www.oxu.az
"
"Yeni nazir vergi sistemində nəyi dəyişəcək? - ŞƏRH""Mikayıl Cabbarov keçmiş iqtisadi inkişaf, indiki iqtisadiyyat nazirliyində çalışıb. Əslində, onun təhsil naziri vəzifəsi istisna olmaqla, digər vəzifələri birbaşa iqtisadiyyatla bağlı vəzifələr olub"".
Bunu Oxu.Az-a açıqlamasında iqtisadçı ekspert Vüqar Bayramov bildirib.
Vergi sisteminin spesifik sektor olduğunu vurğulayan iqtisadçı nazirlikdə gözlənilən kadr dəyişikliklərinə toxunub. Bildirib ki, nazirliyin bütün kadrlarının dəyişdirilməsi müsbət addım olmazdı: ""Sözsüz, hər bir yeni nazir öz kamandasını formalaşdırır. O baxımdan, gözləniləndir ki, Vergilər Nazirliyində də yeni komanda formalaşsın. Lakin bu zaman keçmişdə işləyən mütəxəssislərdən istifadə edilməsi məqsədəuyğundur. Vergi sektoru strateji siyasətdir. Birbaşa qeyri-neft sektorunu və sahibkarlığın inkişafını müəyyənləşdirir. Vergi sistemi nə qədər optimal olursa, qeyri-neft sektorunun inkişafı bir o qədər stimullaşır"".    
V.Bayramov yeni nazirdən gözləntilərə toxundu: ""Əsas gözlənti vergi siyasətinin liberallaşdırılmasının həyata keçirilməsidir. Vergi siyasəti liberallaşmayınca, vergi yükü azalmayınca, qeyri-neft sektorunda iqtisadi islahatların uzunmüddətli effektini müşahidə etmək çətin olacaq.
Etiraf etmək lazıdmır ki, vergi sistemi Fazil Məmmədovun dövründə elektronlaşmışdı və bu sistem Azərbaycanda elektron hökumətin elementlərini ilk tətbiq edən sektor idi. İndiki məqamda daha liberal, qeyri-neft sektorunda fəaliyyət göstərən sahibkarların inkişafını stimullaşdıran və təşviq edən vergi siyasətinin həyata keçirilməsinə ehtiyac var. Ümid edək ki, Mikayıl Cabbarov liberal vergi siyasətinin tətbiqinə nail ola biləcək"".
L.Ə.
www.oxu.az
"
"""Bank Respublika"" korporativ müştərilər üçün ""Mobil Ofis"" xidmətini təqdim edir""Bank Respublika"" hüquqi şəxslər və fərdi sahibkarlar üçün Mobil Ofis – yeni mobil əlavəsini istifadəyə verdi. İndi ""Bank Respublika""nın müştərisi olan hüquqi şəxslər öz hesablarına banka gəlmədən bu əlavə üzərindən nəzarət edə biləcəklər.
Yeni xidmət vasitəsilə cari və kredit hesablardan, əmanətlər və biznes-kartlarından çıxarışları izləmək mümkündür. Mobil Ofis fon rejimində olduqda isə “Push-bildiriş” funksiyası vacib əməliyyatlarını qaçırmamaq üçün yardımçınız olacaq. Həmçinin, bir əlavəyə, eyni zamanda, bir neçə hüquqi şəxsin qoşulması mümkündür.
Bu proqramda fərdi sahibkarların biznes kartları ilə işləməsi imkanı, vəsaitləri vacib işlərdən ayrılmadan idarə etməyə imkan yaradır.
“Mobil Ofis""in ilkin versiyası korporativ müştərilərimizin tələbatlarını nəzərə alaraq hazırlanıb. Hal-hazırda bu xidmət daha çox informativ xarakter daşıyır, lakin yaxın zamanda bir sıra yeniliklər əlavə olunacaq və orada gərçək bir ofis ab-havası yaşanacaq”, – deyə İdarə Heyəti sədrinin müavini Elnur Həsənov bildirib.
Bundan başqa, ilin sonunadək bank tamamilə yenilənmiş internet bankinq xidmətini (İnternet Ofis adlanacaq) korporativ müştərilərin istifadəsinə verməyə hazırlaşır.    
Xatırladırıq ki, buna bənzər Mobil Şöbə əlavəsi fiziki şəxslər tərəfindən qısa müddət ərzində rəğbətlə qarşılandı və hazırda bu xidmətin 5 mindən çox məmnun istifadəçisi var.
Xidmətə qoşulmaq üçün ""Bank Respublika""nın istənilən ofisinə müraciət etmək olar. Əlavə məlumat üçün 144 qısa telefon nömrəsi ilə əlaqə saxlayın.



www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 6-na Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Azərbaycanda ət ucuzlaşacaqmı? - ŞƏRHXaricdən ölkəyə gətirilən diri ətlik heyvanların gömrük rüsumun artırıldığı iddia olunur.
Oxu.Az xəbər verir ki, bu barədə Qafqazinfo.az-ya ətlik heyvanların idxalı ilə məşğul olan bir qrup sahibkar bildirib. 
Onlar qeyd ediblər ki, bundan öncə bir “tır” yük üçün gömrük postunda 7500 manat ödəyirdilərsə, son günlərdə bu rüsum artırılaraq 12000 manat olub. Sahibkarlar qeyd ediblər ki, bu səbəbdən yaxın günlərdə ölkədə ətin pərakəndə satışında qiyməti qalxacaq.
Dövlət Gömrük Komitəsindən cavab olaraq bildirilib ki, diri ətlik heyvanların idxalına görə alınan idxal rüsumlarının məbləğinin artırılması haqda deyilənlər əsassızdır: “Belə ki, son dövrlərdə ölkə ərazisinə diri ətlik heyvanlar əsasən Rusiya Federasiyası, Ukrayna və Gürcüstan respublikalarından idxal olunub. 
Digər ölkələrdən (azad ticarət haqqında saziş olmadığı təqdirdə) Azərbaycan Respublikasının ərazisinə gətirilən diri ətlik heyvanlar mövcud qanunvericiliyinə əsasən həm gömrük rüsumuna, həm də əlavə dəyər vergisinə cəlb olunurlar.
Qeyd edək ki, 2016-cı ildə ölkəyə 13 782,6 min dollar dəyərində, yəni 5 257,9 ton ət idxal edilib. 
Cari ilin 9 ayında ölkəyə 46 551.95 min dollar dəyərində, 30 387.31 ton ət idxal olunub. Bu da hesabat dövründə ət idxalının 91,57% artması deməkdir. 
O ki qaldı ölkənin özünün ət istehsalına, ötən ilin müvafiq dövrü ilə müqayisədə bu ilin 9 ayında  ət istehsalı artaraq 405,2 min ton təşkil edib. 2017-ci il oktyabrın 1-nə olan məlumata əsasən, Azərbaycanda 2 milyon 702,6 min baş iribuynuzlu mal-qara, o cümlədən 1 milyon 298,7 min baş inək və camış, 8 milyon 667,3 min baş qoyun və keçi mövcud olub.
Ekspertlərin rəyinə görə, hazırda ölkənin ət bazarında təklif tələbi ödəmir. Ümumdünya Səhiyyə Təşkilatının normasına görə, şəxs il ərzində 84 kiloqram ət istehlak etməlidir. Azərbaycanda isə bu rəqəm 25 kiloqramdır, idxalla bir yerdə il ərzində adambaşına 34 kiloqram ət istehlak edilir. Bu, tələbatın yarısı da olmur.
Kənd Təsərrüfatı üzrə ekspert Vahid Məhərrəmov Oxu.Az-a açıqlamasında bildirdi ki, ölkədə ətə olan tələbat 820 min tondur: ""Azərbaycan isə 290 min ton ət istehsal edir. Adambaşına illik ət istehlakı 84 kiloqramdır. İndiki şəraitdə il ərzində 29-30 kiloqram ət istehlakolunur. Ciddi fərqin olması ət satışı və idxalı ilə məşğul olan sahibkarlara manipulyasiya imkanı yaradır. Belə ki, onlar az ət istehsal etməklə və ya idxal etməklə ətin qiymətinin yüksək olmasına çalışırlar"". 
Ekspertin sözlərinə görə, Azərbaycan tələbatının 50 faizi qədər ət istehsal edərsə, bu məhsulun qiyməti ucuzlaşar: “Qiymətlərdə bu qədər fərq yaranmaz və ət orta təbəqə üçün əlçatan olar”. 
V.Məhərrəmov deyir ki, örüş sahələrinin pambıq əkini üçün istifadəyə verilməsi ət idxalını iki dəfə artırıb.
O ki qaldı ətin qiymətinin necə dəyişəcəyinə, ekspert deyir ki, ət idxalına rüsumun artırılıb-azalması qiymətə təsir etmir: ""Çünki bu sahədə ciddi çatışmazlıq var"". 
Sonda qeyd edək ki, hazırda ölkədə mal ətinin qiyməti 11 manat, qoyun əti 12 manat təşkil edir.
L.Ə.
www.oxu.az
"
"Azərbaycan neft hasilatı ilə bağlı öhdəliyini icra edib Energetika Nazirliyi Neft İxrac Edən Ölkələr Təşkilatına (OPEC) üzv olan və kartelə daxil olmayan ölkələrin neft hasilatının azaldılması ilə bağlı Vyana razılaşmasına uyğun olaraq Azərbaycanın cari ilin noyabr ayı ərzində gündəlik neft hasilatı ilə bağlı məlumatlarını Birgə Monitorinq Komitəsinin Müştərək Texniki Komissiyasına təqdim edib.
Energetika Nazirliyindən Oxu.Az-a verilən xəbərə görə, həmin məlumatlara əsasən, bu ilin noyabr ayı ərzində respublika üzrə gündəlik neft hasilatı 790,7 min barel olub. Bunun 735,8 min barelini xam neft, 54,9 min barelini kondensat təşkil edib. Gündəlik 643,4 min barel xam neft, 54,9 min barel kondensat, 15 min barel isə neft məhsulları ixrac edilib. Neft hasilatının azaldılması üzrə sazişə müvafiq olaraq Azərbaycan hasilatı sutkada 35 min barel azaltmaqla bağlı götürdüyü öhdəliyi növbəti dəfə də tam yerinə yetirib.
Qeyd edək ki, respublika üzrə gündəlik neft hasilatı yanvar ayı ərzində 793,9 min barel, fevralda 776,4 min barel, martda 733,3 min barel, apreldə 781,1 min barel, mayda 785,3 min barel, iyunda 793,7 min barel, iyulda 796,7 min barel, avqustda  734,8 min barel , sentyabrda  785,7 min barel, oktyabrda isə 800,6 min barel olub.
Xatırladaq ki, ötən il noyabrın 30-da OPEC üzrə gündəlik neft hasilatının 1,2 milyon barel azaldılaraq 32,5 milyon barelə endirilməsi barədə razılıq əldə olunub. Dekabrın 10-da isə Vyanada OPEC üzvləri ilə təşkilata daxil olmayan 11 ölkə, o cümlədən Azərbaycan ümumi hasilatın sutkada 558 min barel azaldılması barədə sazişə imza atıb. 25 may 2017-ci il tarixində OPEC Nazirlər Şurasının 172-ci iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlər arasında neft hasilatının azaldılmasına dair sazişin müddətinin 2018-ci ilin birinci rübünədək uzadılması barədə razılıq əldə olunub. Cari ilin 30 noyabrında isə OPEC Nazirlər Şurasının 173-cü iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlərin üçüncü görüşündə neft hasilatının azaldılmasına dair sazişin müddətinin 2018-ci ilin sonuna kimi uzadılması ilə bağlı qərar qəbul olunub. OPEC və qeyri-OPEC ölkələrinin bu yeni razılaşmasına  Azərbaycan da qoşulub.
L.Ə.
www.oxu.az
"
"Ali Məhkəmədə Vergilər Nazirliyinə qarşı 218 iddiaya baxıldı“Sahibkarlıq fəaliyyəti ilə məşğul olan şəxslərin Vergilər Nazirliyinin struktur qurumlarına qarşı inzibati-iqtisadi məhkəmələrdə 2016-cı ildə 869, 2017-ci ilin birinci yarısında 218, cəmi 1087 iddiaya baxılıb”.
Oxu.Az APA-Economics-ə istinadla xəbər verir ki, bu barədə Azərbaycan Ali Məhkəməsinin İnzibati-İqtisadi Kollegiyasının sədri Hikmət Mirzəyev məlumat verib. 
H.Mirzəyev bildirib ki, bunlardan 688 (63,3%) iş üzrə qərarlar vergi ödəyicilərinin xeyrinə verilib. 184 (16,9%) iş üzrə iddialar təmin edilməyib, 215 (19,8%) iddia isə mümkün sayılmayıb.
“Təəssüflə qeyd etmək istərdim ki, bəzən mətbuat orqanlarında məhkəmələrdə baxılan işlər barədə həqiqətə uyğun olmayan və qərəzli yazılar dərc olunur. Həmin yazılardan belə bir yanlış nəticə çıxır ki, guya məhkəmələr vətəndaşların, sahibkarların və hüquqi şəxslərin inzibati orqanlara qarşı iddialarını rədd edir, onların qanuni hüquqlarını müdafiə etmirlər. Sözsüz ki, bu, belə deyil. Əvvəl qeyd etdiyim faktlar, baxılan işlərin statistikası həmin mətbu orqanların qərəzli və həqiqətə uyğun olmayan məlumatlarını təkzib edir. Göründüyü kimi, açıqlanan rəqəmlər onu göstərir ki, vergi ilə yaranmış mübahisələr əksər halda sahibkarlıq fəaliyyəti ilə məşğul olan şəxslərin xeyrinə həll edilir.
1 noyabr 2017-ci il tarixinə olan məlumata əsasən, respublika üzrə 902 min 303 vergi ödəyicisi qeydiyyatdan keçib. Onlardan 399 min 774 vergi ödəyicisi aktiv fəaliyyətdədir və vaxtında vergiləri ödəyirlər. Məhkəmələrdə bu cür baxılan işlərin sayı az olduğundan (aktiv vergi ödəyicilərinə nisbətdə işlərin sayı 2016-cı il və 2017-ci ilin 6 ayı üzrə cəmi 1087, yəni 0,3 faiz təşkil edir) vergi münasibətlərinə heç bir təsir göstərə bilməz. Vergi ödəyicilərinin ümumi sayını nəzərə alaraq bu cür mübahisələrin az olması onu göstərir ki, əksər hallarda vətəndaşlar və sahibkarlıq fəaliyyəti ilə məşğul olan şəxslər vergi öhdəliklərini yerinə yetirirlər”, - deyə H.Mirzəyev vurğulayıb.
E.Ə.
www.oxu.az
"
"FES gələn il faizləri bu qədər artıracaq Kredit dərəcələndirmə təşkilatı  “Moody's Investor Service” Federal Ehtiyat Sisteminin (FES) 2018-ci ildə üç faiz artımına gedəcəyini açıqlayıb. 
Oxu.Az xəbər verir ki, “Moody's” Asiya Mərkəzi Banklarının da FES ilə paralel faiz artımlarına gedəcəklərini bəyan edib. Xüsusilə bu sırada Çin və Hindistan Mərkəzi Bankları irəli sürülür. 
Bu arada, FES-in Çikaqo üzrə rəhbəri Çarles Evans bildirib ki, 2018-ci ilin ortasına qədər faizlər artırılmamalıdır: “Fərz edək ki, 2018-ci ilin yarısına qədər gözləmə qərarı verdik və  inflyasiyada artım müşahidə edildi. Həmin vaxt faizlərlə nəsə etmək olar. Hazırda inflyasiya səviyyəsi 2 faizlik hədəfimizdən geridə qalır. 
Onu da bildirək ki, Evans Federal Açıq Bazar Komitəsinin 12-13 dekabrda keçiriləcək iclasında səsvermə hüququna sahibdir. 
L.Ə.
www.oxu.az
"
"Dollar ucuzlaşacaqABŞ dolları ilə bağlı 2018-ci ilə üzrə proqnozlar pisləşib.
Oxu.Az Bloomberg-ə istinadən xəbər verir ki, analitiklər hazırda qlobal iqtisadi artımın balanslaşmasının dolların dəyərini bahalı göstərdiyini irəli sürür. 
Bununla belə, qeyd edilir ki, dollar indeksində 2018-ci ilin sonuna 4,5 faizlik azalma gözlənilir. 
Nəzərə çatdıraq ki, dolların məzənnəsi qonşu ölkələrdə, eləcə də,Ş Azərbaycanda ucuzlaşıb. Dünən keçirilən valyuta hərracında manatın dollara nisbətdə ortaçəkili məzənnəsi 1,7000 səviyyəsində formalaşıb.
L.Ə.
www.oxu.az
"
"Bazara daxil olan yeni kriptovalyuta rekord dərəcədə yüksəldi  Kriptovalyutalarının dəyərində artımlar davam edir. Diqqətlərin bitkoinə yönəldiyi zamanda daha bir kriptovalyutanın ulduzu parlayıb. IOTA adlanan bu valyuta iki gündə 4,6 dollara yüksəlib.
Kriptovalyutanın bazar dəyəri isə 13 26 milyard dollar təşkil edib.
Oxu.Az xəbər verir ki, IOTA  gün ərzində 23 faiz, həftəlik 220 faiz dəyər qazanıb. IOTA-nın bahalaşması 24 saat ərzində alqı-satqı əqdlərinin həcmini 1,13 mlrd. dollara çatdırıb. 
IOTA-nın yüksəlməsinə səbəb onun təminatçısı olan Almaniyanın IOTA komandasının ""Fujitsu"", ""Microsoft"" və ""Samsung"" kimi nəhəng şirkətlərlə ortaqlığa başlaması xəbəri olub. Nəticədə, IOTA-nın kritovaluyutalar arasında 5-ci ən bahalı kapitallaşmasını təmin edib. 
Xatırladaq ki, dekabrın 3-də kriptovalyutanın dəyəri 1,45 dollar olub.
L.Ə.
www.oxu.az
"
"Banklarda əmanətlərin həcmi niyə azalır? ""Bu il kommersiya banklarındakı əmanətlərin həcmi 7 milyard 747 milyon manatdan 7 milyard 22 milyon manatadək azalıb. Bu isə o deməkdir ki, bu müddətdə banklardakı əmanətlərin həcmi 725 milyon manat azalıb"".
Bunu Oxu.Az-a açıqlamasında iqtisadçı-ekspert Vüqar Bayramov bildirib. O qeyd edib ki, mövcud əmanətlərin 1 milyard 982 milyon manatı milli, 5 milyard 40 milyon manat isə xarici valyutada saxlanılır: ""Deməli, əmanətlərin 70 faizindən çoxu xarici valyutadadır. Əmanətlərin həcminin azalması ilə yanaşı ,diqqəti çəkən digər məqam depozit faizlərinin aşağı düşməsidir. Əgər əvvəllər əksər banklarda manat üzrə depozitlərə 15, dollardakı vəsaitə 3 faiz təklif olunurdusa, indi bu göstərici, milli valyuta üzrə əksər banklarda 10 faizdən aşağı, xarici valyutada isə orta hesabla 1 faizdir"".
O ki qaldı depozit məbləğlərinin azaldığı halda bankların faizləri endirməsinə, iqtisadçı deyir ki, bankların depozit faizlərini aşağı salması əmanətlərin yerləşdirilməsi ilə bağlı çətinliklərdən irəli gəlir: ""Yəni bankların əksəriyyəti depozit kimi cəlb etdiyi vəsaiti kredit formasında yerləşdirməkdə çətinlik çəkirlər. Bu, kreditlər üzrə şərtlərin sərtləşdirilməsi ilə yanaşı, hələ də kredit bazarında riskin yüksək olması ilə əlaqədardır. Rəsmi statistikaya əsasən, bu il bankların kredit portfeli 16 milyard 705 milyon manatdan 12 milyard 437 milyon manatadək azalıb. Bu isə o deməkdir ki, kredit portfelində azalma hətta depozit həcmi ilə müqayisədə daha qabarıq özünü göstərməkdədir. Nəticədə, banklar cəlb etdikləri vəsaiti iqtisadiyyata yönəltməkdə çətinlik çəkdikləri üçün depozit faizlərini aşağı salmaqda davam edirlər. Təəssüf ki, depozit faizlərinin aşağı salınmasına baxmayaraq, Azərbaycanda kredit faizləri yüksək olaraq qalmaqdadır. Bununla yanaşı, güman olunur ki, depozit faizlərində azalmalar davam edəcək"".
L.Ə.
www.oxu.az
"
"Bitkoin 12 min dolları keçdi Dünyanın əsas kriptovalyutası sayılan bitkoinin qiyməti bahalaşmaqda davam edir.
Oxu.Az xəbər verir ki, bitkoinin qiyməti 12 min 135 dollardır. Gün ərzində bu valyuta 4,52 faiz bahalaşıb. Bitkoinin bazar dəyəri 207,39 milyard dollara yüksəlib.
Ethereumun məzənnəsi isə 2,46% ucuzlaşıb. Bu kriptovalyutanın dəyəri 439,09 dollar təşkil edir. Qeyd edək ki, ethereumun bazar kapitalizasiyası da ucuzlaşaraq 42,99 milyard dollar olub.



L.Ə.
www.oxu.az
"
"Manatın bu günə olan məzənnəsi VİDEO - Rəsmi Azərbaycan Mərkəzi Bankı dekabrın 6-ı tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7000 manat, Avro/manat məzənnəsi 2,0126  manat olub.




L.Ə.
www.oxu.az 
"
"Neft ucuzlaşdı, qızıl bahalaşdı Dünya birjalarında neft ucuzlaşır.
Oxu.Az xəbər verir ki, WTI neftinin qiyməti 1 barelə görə 0,26 dollar və ya 0,45% azalaraq 57,36 dollar təşkil edib.
Brent markalı neftin 1 barelinin dəyəri isə 0,26 dollar və ya 0,41% azalaraq 62,60 dollar olub.
COMEX-də sonuncu hərraclarda qızılın unsiyasının qiyməti 4,20 dollar bahalaşaraq 1269,10 dollar təşkil edib.
L.Ə.
www.oxu.az
"
"Fazil Məmmədovun son çıxışı: Əldə olunmuş müsbət nəticələrə baxmayaraq...Xəbər verildiyi kimi bu gün prezident İlham Əliyevin sərəncamı ilə vergilər naziri Fazil Məmmədovu vəzifəsindən azad olunub. Dövlət başçısının digər sərəncamı ilə onun yerinə təhsil naziri Mikayıl Cabbarov təyin edilib. 
Oxu.Az-ın məlumatına görə, prezidentin qərarından  bir neçə saat əvvəl Vergilər Nazirliyin Fazil Məmmədovun sədrliyi ilə sonuncu kollegiya iclası keçirilib.
İclasda çıxış edən kollegiyanın sədri, Azərbaycan Respublikasının vergilər naziri, 1-ci dərəcəli dövlət vergi xidməti müşaviri Fazil Məmmədov ölkə prezidenti tərəfindən aparılan uğurlu və düşünülmüş iqtisadi siyasət nəticəsində, ölkə iqtisadiyyatının diversifikasiyasına və qeyri-neft sektorunun inkişafında əhəmiyyətli irəliləyişlərə nail olunduğunu bildirib, xarici investisiyaların cəlb edilməsi, işgüzar mühitin və biznesin fəaliyyəti üçün yaradılan şərait nəticəsində Azərbaycanda qlobal maliyyə böhranlarının uzunmüddətli təsirlərinə qarşı dayanıqlı iqtisadi baza formalaşdırıldığını qeyd edib.
F.Məmmədov dövlət büdcəsinin gəlirlərinin təmin edilməsi istiqamətində son aylar vergi orqanları tərəfindən görülən işlər barədə danışaraq bildirilib ki, vergi ödəyicilərinin iqtisadi fəaliyyət göstəricilərinin yaxşılaşması vergi daxilolmalarının təmin edilməsinə müsbət təsir göstərir. Bununla yanaşı, vergi qanunvericiliyinin və inzibatçılığının təkmilləşdirilməsi ilə bağlı aparılan islahatlar da öz nəticələrini göstərməkdədir. Vergi risklərinin müəyyən edilməsi və yayındırılan vergilərin aşkarlanması məqsədilə “risklərin idarə edilməsi” sistemi kimi innovativ alətlərin uğurlu tətbiqi, iri vergi ödəyicilərində elektron auditin tətbiq dairəsinin genişləndirilməsi, vergi yoxlamalarının həyata keçirilməsinin təkmilləşdirilməsi dövlət büdcəsinin vergi gəlirlərinin artımasına müsbət təsir göstərib.
Vergilər naziri iqtisadi fəallığın artmasını xüsusi vurğulayaraq bildirib ki, 2017-ci ilin ilk 10 ayı ərzində 134566 yeni vergi ödəyicisi (o cümlədən, 9864 hüquqi, 124702 fiziki şəxs) qeydiyyatdan keçib. Müvafiq dövr ərzində yüksək dövriyyəyə malik 3189 ƏDV ödəyicisi (2359 hüquqi şəxs, 830 fiziki şəxs) qeydiyyata alınıb. Ümumilikdə cari ilin 10 ayı ərzində qeydiyyata alınmış və fəaliyyətini bərpa etmiş vergi ödəyicilərinin sayı fəaliyyətini dayandırmış və ləğv edilmiş vergi ödəyicilərinin sayından 18028 sayda çox olub ki, bu da ümumilikdə iqtisadi dövriyyənin artmasına dəlalət edir.  
F.Məmmədov qeyd edib ki, əldə olunan müsbət nəticələrə baxmayaraq, vergi orqanları 2017-ci ilin büdcə proqnozlarının tam həcmdə yerinə yetirilməsi və büdcə gəlirlərinin artırılmasının davamlılığının və sabitliyinin təmin olunması üçün mövcud vergi potensialından maksimum yararlanmalı, vergi nəzarətinin təmin edilməsi sahəsində işləri daha intensiv və səmərəli aparılmalıdır. Görülən işlərin davamı olaraq real vergi potensialının düzgün müəyyən edilməsi istiqamətində vergi qanunvericiliyinin təkmilləşdirilməsi əsas prioritet kimi nəzərdə tutulur.
Vergilər naziri qeyd edib ki, ölkə başçısının tapşırıqlarını, qanunvericiliyə edilmiş son dəyişiklikləri nəzərə alaraq, büdcə daxilolmalarının mütərəqqi üsullardan istifadə etməklə vaxtında təmin edilməsi, real vergitutma bazasının müəyyən edilməsi sahəsində işlərin daha da sürətləndirilməsi, vergi orqanlarının fəaliyyətinin düzgün və effektiv, müasir tələblərə cavab verəcək səviyyədə qurulması və bununla da Vergilər Nazirliyinin bütün struktur vahid və bölmələrinin mövcud potensialının qarşıya qoyulmuş vəzifələrin icrası ilə bağlı səfərbər olunması üçün bu sahədə mobil inzibatçılığa zərurət yaranıb.
Həmçinin, “Elektron qaimə-fakturanın formasının, tətbiqi, uçotu və istifadəsi Qaydaları”nın təsdiq edilməsi haqqında Nazirlər Kabinetinin 14 mart 2017-ci il tarixli 89 saylı Qərarına əsasən  bütün vergi ödəyiciləri tərəfindən 2018-ci il 1 yanvar tarixindən malların (işlərin, xidmətlərin) alıcısı olan hüquqi şəxslərə və fərdi sahibkarlara (malların, işlərin, xidmətlərin sifarişçisinə) elektron qaimə-faktura təqdim edilməsi nəzərdə tutulur. Bununla əlaqədar olaraq Vergilər Nazirliyinin elektron informasiya sisteminin günün tələblərinə uyğun qurulmasına zərurət yaranıb.
Sonra gündəlikdə duran məsələlərlə bağlı, eləcə də hər bir struktur vahidi üzrə nəzərdə tutulan konkret vəzifələr barədə Kollegiyada ətraflı müzakirə aparılıb. Kollegiyanın sədri, vergilər naziri Fazil Məmmədov cari ilin sonunadək Vergilər Nazirliyinin bütün struktur vahidlərinin və bölmələrinin mövcud potensialının qarşıya qoyulmuş vəzifələrin icrasına səfərbər edilməsi ilə bağlı konkret tapşırıqlarını verib.
Sonda Vergilər Nazirliyi Kollegiyasının qərarı ilə büdcə proqnozlarının dəqiq və vaxtında icra edilməsinin təmin edilməsi məqsədilə xüsusi Qərargah yaradılıb. Qərargaha analitik təhlillər əsasında dəqiqləşdirilməklə vergi potensialının dəqiq və vaxtında müəyyənləşdirilmək, müəyyən edilmiş potensial üzrə vergi daxilolmalarının təmin edilməsi üçün zəruri və məqsədəmüvafiq vergi nəzarəti növlərinin seçmək, nazirliyin struktur vahid və bölmələri arasında koordinasiyanın qurulmasını təmin etmək, büdcə proqnozlarının icrası ilə məşğul olan funksional strukturların gündəlik iş bölgüsünü müəyyən etməklə zərurət yarandıqda vergi daxilolmalarının təmin olunması məqsədilə inzibatçılıq, struktur, kadr və intizam məsuliyyəti məsələlərinə dair təkliflər təqdim etmək tapşırılıb.
Bununla yanaşı, bütün vergi ödəyiciləri tərəfindən 2018-ci il 1 yanvar tarixindən malların (işlərin, xidmətlərin) alıcısı olan hüquqi şəxslərə və fərdi sahibkarlara (malların, işlərin, xidmətlərin sifarişçisinə) gücləndirilmiş elektron imza (o cümlədən Asan İmza) vasitəsi ilə elektron qaimə-faktura təqdim ediləcəyini nəzərə alaraq, Vergilər Nazirliyinin İnformasiya Texnologiyaları Mərkəzinə İnternet Vergi İdarəsində (www.e-taxes.gov.az) və Vergilər Nazirliyinin elektron informasiya sistemində proqram və maddi texniki təminatı ilə bağlı zəruri tədbirlərin görülməsini təmin etmək tapşırılıb.
S.B.
www.oxu.az
"
"Hesablama Palatasının səlahiyyətləri artırılıbPrezident İlham Əliyev “Hesablama Palatası haqqında” qanuna dəyişikliyi təsdiqləyib.
Oxu.Az-ın məlumatına görə, indiyədək qanunun qüvvədə olan mətni yalnız cinayət əlamətləri olan hüquqpozmalarla bağlı materialların aidiyyati üzrə göndərilməsini nəzərdə tutursa, dəyişiklik edilən variant həm də inzibati xəta əlamətləri olan hüquqpozmaları da əhatə edirdi.
Belə ki, indiyədək Hesablama Palatası dövlət əmlakının idarə edilməsinə, onun barəsində sərəncam verilməsinə, dövlət büdcəsinin icra olunmasına, dövlət əmlakının özəlləşdirilməsindən əldə edilən vəsaitlərin dövlət büdcəsinə daxil olmasına, hüquqi şəxslərə və bələdiyyələrə dövlət büdcəsindən vəsaitlər ayrıldıqda həmin vəsaitlərin təyinatı üzrə istifadə edilməsinə nəzarətin həyata keçirilməsi zamanı yalnız cinayət əlamətləri olan hüquqpozmalar aşkar etdikdə təxirə salınmadan müvafiq materialları Baş Prokurorluğa göndərirdisə, dəyişikliklə inzibati xəta əlamətləri olan hüquqpozmalar da aşkar etdikdə təxirə salınmadan müvafiq materialları müvafiq icra hakimiyyəti orqanlarına və ya Baş Prokurorluğa göndərəcək.
S.B.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 06.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7000 səviyyəsində müəyyən olunub. 
L.Ə.
www.oxu.az
"
"SOCAR ixrac etdiyi dizel yanacağının həcmini açıqladı Azərbaycan Dövlət Neft Şirkətinin (SOCAR) Marketinq və iqtisadi əməliyyatlar İdarəsi 2017-ci ilin yanvar-noyabr ayları ərzində 1 076 041 ton neft, neft-kimya məhsulları ixrac edib.
Oxu.Az Report-a istinadən xəbər verir ki, bu həcmin 111 156 tonu noyabr ayında ixrac olunub.
Noyabr ayında 49 780 ton dizel yanacağı, 859 ton təyyarə yanacağı, 59 ton soba mazutu, 7 080 ton yüksək təzyiqli polietilen, 388 ton mütləqləşdirilmiş izopropil spirti, 6 521 ton maye piroliz qətranı, 3 112 ton propilen, 4 278 ton butilen butadiyen fraksiyası və s. məhsullar ixrac olunub.
Ümumilikdə, yanvar-noyabr aylarında 502 068 ton dizel yanacağı, 43 969 ton təyyarə yanacağı, 295 ton soba mazutu, 65 784 ton yüksək təzyiqli polietilen, 10 283 ton mütləqləşdirilmiş izopropil spirti, 56 827 ton maye piroliz qətranı, 34 497 ton propilen, 25 894 ton butilen butadiyen fraksiyası və digər məhsullar ixrac edilib.
2017-ci ilin noyabr ayında dünya bazarında etilləşdirilməmiş benzinin qiyməti (1 ton üçün) 600,39 ABŞ dolları, təyyarə yanacağı – 592,36 dollar, dizel yanacağı - 545,73 dollar, 1%-li kükürdlü mazut - 357,94 dollar, yüksək təzyiqli polietilen - 1 214 dollar, butilen butadien fraksiyası - 649,16 dollar, maye piroliz qətranı - 600,39 dollar, propilen - 860 avro, mütləqləşdirilmiş izopropil spirtinin qiyməti 1 227,50 avro təşkil edib.
Qeyd edək ki, noyabrda dünya bazarında “Brent” tipli xam neftin 1 bareli 62,62 dollara, “Urals” nefti - 61,99 dollara, “BTC FOB Ceyhan” tipli xam neft isə 63,72 dollara satılıb.
L.Ə.
www.oxu.az
"
"SOCAR-ın mətbuat xidmətinin rəhbəri dəyişdi SOCAR-ın mətbuat xidmətinə yeni rəhbər təyin edilib. 
Oxu.Az xəbər verir ki, uzun müddətdir SOCAR-ın mətbuat xidməti və ictimaiyyətlə əlaqələr departamentinin rəhbəri vəzifəsini icra edən Nizaməddin Quliyev səlahiyyətini təhvil verib. Onun yerinə bu vəzifəyə İbrahim Əhmədov təyin edilib. 
Qeyd edək ki, N.Quliyevin SOCAR-ın vitse-prezidenti Xaliq Məmmədovun müşaviri təyin edildiyi bildirilir. Xəbəri N.Quliyevin özü ilə dəqiqləşdirmək istədik. Lakin sabiq mətbuat katibi danışmaq üçün münasib olmadığını bildirdi. 
L.Ə.
www.oxu.az
"
"Qəzet kağızı gömrük rüsumundan tam azad edildiGələn il yanvarın 1-dən Azərbaycana idxal edilən qəzet kağızı idxal gömrük rüsumundan tam azad edilib.
Oxu.Az APA-ya istinadən xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən rulonlarda və ya vərəq şəklində ölkəyə gətirilən qəzet kağızına 0,50 faiz gömrük rüsumu tətbiq edilir. Gələn il yanvarın 1-dən bu növ qəzet kağızına idxal gömrük rüsumu tətbiq olunmayacaq. Yarımsellülozdan və saman kütləsindən büzmə üçün kağız da 0,50 faizlik idxal gömrük rüsumundan azad olunub.
Rulonlarda və ya istənilən ölçülü düzbucaqlı (kvadrat da daxil olmaqla) vərəqlərdə, yazı, çap və ya digər qrafik məqsədləri üçün istifadə edilən təbaşirlənməmiş kağız və karton, deşilməmiş kartlar və deşilməmiş kağız lentlər, əllə tökülmüş kağız və karton üçün tətbiq edilən 15 faiz idxal gömrük rüsumu isə qüvvədə qalıb.
L.Ə.
www.oxu.az
"
"İnvestorlara fantastik  gəlir gətirən virtual valyutalar - SİYAHIİnvestorlar sürətlə inkişaf edən şifrəli valyutalardan 2017-ci ildə astronomik səviyyədə mənfəət əldə ediblər. Dünyada hal-hazırda 7100 birjada cəmi 325 şifrəli pul əməliyyatı aparılır. Bu bazarın cari həcmi 356 milyard dollar təşkil edir.
Ən çox virtual valyutaya investisiya edilir.
Şifrəli valyutalar arasında investorlara ən yüksək gəlir gətirən valyutalar aşağıdakılardır:
1 - Mona: %37000
2 - NEO: %27000
3 - Nxt: %9500
4 - NEM: %9200
5 - Stratis: %9000
6 - Dash: %7300
7 - Ethereum: %6000
8 - Ardor: %5000
9 - Lisk: %5000
10 - Ripple: %4000
11 - Stellar: %3800
12 - Waves: %2900
14 - Litecoin: %2500
15 - Ethereum Classic: %2200
16 - Monero: %1600
17 - Bitkoin: %1200
18 - Augor: %1000
L.Ə.
www.oxu.az
"
"Manatın dizayneri: Daha çox avrodan istifadə edirəmRobert Kalina dünya şöhrətli dizaynerdir. O, T382 dizaynının yaradıcısı kimi dünyada tanınır. 1996-cı ildə Avro banknotlarının yarışında qalib olan Kalina avronun, Azərbaycan manatının, Suriya funtunun, Bosniya və Hersoqovina markının dizaynının müəllifidir. O, uzun müddət Avstriya Milli Bankında işləyib.
Oxu.Az Robert Kalinanın AzVision.az-a eksklüziv müsahibəsini təqdim edir:
- Cənab Kalina, hazırda işləriniz necədir? Hansı layihələr üzərinə çalışırsınız?
- Əvvəla, özümlə bağlı sizə məlumat verim. 1955-ci ildə Vyana şəhərində anadan olmuşam. İndiyədək doğma şəhərimdə - Vyanada yaşayıram. Evliyəm, bir qızım və bir oğlum, həmçinin iki nəvəm var. 1976-cı ildən bəri banknot dizayneriyəm və 35 il ərzində Avstriyanın Mərkəzi Bankında işləmişəm. 
1982-ci ildə buraxılan bütün Avstriya şillinqinə dizayn vermişəm. 1996-cı ildə Avropa Monetar İnstitutunun (Keçmiş Avropa Mərkəzi Bankı) Avropa üçün ilk vahid valyuta banknotlarının dizaynı üzrə yarışmada qalib olmuşam. Növbəti illərdə Avropa İttifaqından kənarda olan bir sıra ölkələrin (Bosniya-Herseqovina, Malayziya və Suriyada) banknotlarının dizaynını hazırlamışam. Mənim üçün ən maraqlı çağırışlardan biri də Azərbaycan Respublikası üçün banknot və qəpiklərin hazırlanması idi. 
- Necə oldu ki, dizayner olmağa qərar verdiniz? 
- Dizayner olmaq barədə qərarı lap əvvəldən vermişdim. Artıq 15 yaşında mən Vyanada dizayn, foto və çap texnologiyaları sahəsində məşhur olan “Höhere Graphische Bundes- Lehr- und Versuchsanstalt” müəssisəsində təhsil almağa başladım. Mən burada beş il, 4 il “qrafik dizayn” sahəsində və bir il magistraturada təhsil aldım. Baza təhsilini bitirdikdən sonra 1956-1970-cı illərdə Avstriya şillinqinin dizaynının yaradılmasına cavabdeh olan məşhur rəssam-qrafik və banknot dizayneri olan professor Roman Hellmanla birgə Avstriya Mərkəzi Bankında banknotların tipoqrafiyada hazırlanması üzrə xüsusi kurs keçdim. 1980-cı ildə isə ""Banca d’Italia""da (İtaliya bankı) rəssam və banknot dizayneri Qulelmo Savani ilə birgə işləyərək beynəlxalq təcrübə qazandım. 
- Siz həm də Azərbayacanın milli valyutasının dizaynerisiniz. Bununla bağlı təklif gələndə reaksiyanız necə oldu?
- Səhv etmirəmsə, məhz 2003-cü ildə ilk dəfə Azərbaycanın yeni banknotlarının dizaynı üzrə təkliflərlə bağlı eskizləri hazırladım. Bu ekzotik, lakin maraqlı ölkə üçün bir sıra banknotların hazırlanması imkanını əldə etmək sevindirici, həm də qürurverici hal idi.
- Azərbaycanın milli valyutasının dizaynını hazırladığınız günləri necə xatırlayırsınız? Ornametlərdən hansını hazırlamaq sizin daha çox vaxtınızı aldı? Ümumilikdə, bu proses nə qədər davam etdi? 
- Ümumilikdə, dizayn prosesi bir neçə il davam etdi. Ən əsas şərtlərdən biri Azərbaycan Mərkəz Bankından (AMB) olan şəxslərlə sıx işləmək idi. Bu anda mən bank rəhbərinin himayəsini xüsusi vurğulamaq istəyirəm. Onlar dizayn işlərini və bir çox ideyaları şəxsən dəstəklədi. Həmçinin məni Azərbaycan Mərkəzi Bankının heyətindən olan digər şəxslər də dəstəklədilər. Biz birlikdə 6 pul vahidi üçün müxtəlif mövzular düşünməli idik.
Beləliklə, bir manat Azərbaycanın varlı və müasir mədəniyyətini, həmçinin qədim xalçalarında olan dekorativ elementləri və ənənəvi musiqi alətlərini göstərir. 5 manat Azərbaycanın dünya ədəbiyyatına verdiyi töhfəni simvolizə edir. 10 manat Azərbaycanın qədim ənənə və zəngin tarixini, 20 manat Azərbaycanın ərazi bütövlüyünü, 50 manat Azərbaycanın təhsilə və onun gələcək nəsillərə aidliyini, 100 manat isə iqtisadi inkişafı və Azərbaycan xalqının çiçəklənməsini simvolizə edir. Bu simvolik dəyərlərlə yanaşı, təhlükəsizlik məsələsi də olduqca önəmlidir. Saxtalaşdırmadan qorunma ən yüksək prioritetdir. Azərbaycan valyutası Avro banknotları kimi yüksək standarta, çap keyfiyyətinə və təhlükəsizlik funksiyalarına malikdir. 
- Həmin vaxt Azərbaycanla bağlı hansı məlumatlara malik idiniz? 
- O zaman Azərbaycanla bağlı çox az bilgiyə malik idim. Sadəcə, gözəl naxışlarla bəzədilmiş məşhur xalçaları sevirdim. Araşdırma üçün ölkənin tarixi və görməli yerləri haqda xeyli kitablar aldım. Başlanğıcda internetdə bu barədə araşdırma aparmaq bizə yardımçı oldu. 
- İndiyədək Azərbaycanda, Bakı şəhərində olmusunuzmu?
- Bəli, Bakıya tez-tez səfər edirdim. Bu, sizin ölkənizin mədəniyyətini və insanların necə yaşadığını öyrənmək üçün yeganə yol idi. Bundan əlavə, mən bir tərəfdən AMB-dən olan şəxslərlə ideya və dizayn məsələlərini müzakirə edir, digər tərəfdən isə dizaynlarda istifadə etmək istədiyim motivlərin fotolarını çəkirdim. Olduqca maraqlı vaxtlar idi. Muzeylərə, eyni zamanda, Bakının bütün görməli yerlərinə səfər edirdim. Bu gözəl şəhəri görmək üçün yaradılan imkana görə təşəkkür edirəm. 
- Siz həm də avronun dizaynerisiniz...
- Bəli. Avro banknotlarının dizaynı olduqca xüsusi və unikal çağırış idi. Banknotları hazırlamaq üçün müxtəlif mədəniyyətlərə malik xalqların qəbul edəcəyi motivləri axtarıb tapırdım. Avro üçün mənim ideyam Avropanın müxtəlif dövrlərindən, epoxalarından olan körpüləri bir istiqamətdə göstərmək idi. Bu körpülər Avropa qitəsində olan ölkələr arasında əlaqəni, həmçinin Avropa ilə dünyanın digər hissələri ilə əlaqəni simvolizə edir. Banknotların ön hissəsində Avropanın müxtəlif dövrlərindən olan qapılar və pəncərələr əks olunub. Bu, şəffaflıq və açıqlığı, həmçinin gələcəyə baxışı simvolizə edir. Hər iki motiv – körpülər və açıq qapılar Avropa dəyərlərini nümayiş etdirir. 
Maraqlı fakt ondan ibarətdir ki, körpülər, pəncərələr və qapılardan heç bir reallıqda mövcud deyil. Çünki Avropa İttifaqının heç bir üzvü bu faktla ön plana çəkilməməli idi. Avropa İttifaqı ölkələrinin vahid valyutası ilə hər hansı bir ölkənin - Avstriya, Suriya və ya Azərbaycanın valyutasının dizaynında böyük fərqlər var. 
- Siz hansı valyutadan istifadə edirsiniz: avro, yoxsa dollardan? 
- Hər gün avro ilə ödəniş etdiyim üçün daha çox avroya üstünlük verirəm. Yeri gəlmişkən, bütün dünyada hamı dollarla yanaşı avronu da qəbul edir. 
- Bəs, dolların dizaynını bəyənirsinizmi?
- Dollar çox qədim və ənənəvi valyutadır, hətta onun yeni dizaynı belə köhnə kimi görünür. 
- Necə düşünürsünüz, pulun dizaynının hansısa psixoloji əhəmiyyəti varmı?
- Köhnə görünüşlü dizayn sabitlik və təhlükəsizlik simvolu kimi dəyərləndirilə bilər, lakin bu, eyni zamanda, köhnəlmiş və bir az da “tozlu” olaraq görünür. Digər tərəfdən, çox müasir və təcrübə xarakterli dizayn isə əksinə, davamlı və təhlükəsiz olmayan valyuta kimi dəyərləndirilə bilər. Dizaynerin məqsədi yaxşı kompromis tapmaqdır. 
Mən bu mərhələdə yenidən saxta əskinazlardan müdafiəyə qayıtmalıyam. Saxta əskinazlardan qorunmağa dair yaxşı müdafiəyə malik banknotlar etibarlıdır və insanlar onları daha çox sevəcək və inanacaqlar. Təhlükəsizlik banknotların ən əhəmiyyətli funksiyasıdır. 
E.Ə.
www.oxu.az
"
"Verilən ipoteka kreditlərinin həcmi bəlli oldu İpoteka kreditləşməsinə başlanan ötən müddətdə 225 milyon manat sosial ipoteka krediti təqdim olunub. 
Oxu.Az xəbər verir ki, göstərilən müddətdə müvəkkil banklar tərəfindən 537 milyon manat həcmində adi ipoteka krediti verilib. 2006-2017-ci il ərzində ümumilikdə 20 060 ipoteka krediti təqdim olunub. Bu kreditlərin 15, 236 ədədi Bakı şəhərinin payına düşüb. Cari ildə 2087 kredit xətti açılıb.
Kreditlərin verilməsi üçün dövlət büdcəsindən 356 milyon manat, istiqrazların satışından 590 milyon manat vəsait cəlb edilib. 
L.Ə.
www.oxu.az
"
"Bitkoin alanlar oxusun - XƏBƏRDARLIQ""Bitkoin indiyə qədər ən sərt hərəkət edən maliyyə məhsuludur"". 
Oxu.Az xəbər verir ki, bunu ""Morgan Stanley""in Asiya üzrə sabiq baş iqtisadçısı Stephen Roaç bəyan edib. O bildirib ki, indiyə qədər heç bir maliyyə məhsulu bu şəkildə yüksəlməyib. 
O qeyd edib ki, bitkoin ilin əvvəlindən 11 dəfə dəyər qazanıb. Hazırda 12 min dollara yaxınlaşır. Bitkoinin bazar dəyəri bir çox ölkənin ümumi daxili məhsulundan  yüksədir: ""Bitkoin  ""köpük"" kimi partlayacaq. Qiymətlər aşağı düşəcək və ən son sərmayə yatıranlar böyük zərərə düşəcəklər. Buna heç bir şübhə yoxdur"". 
L.Ə.
www.oxu.az
"
"Rusiya və MDB ölkələrinə pul köçürmə tarifləri dəyişdiAzərbaycandan Rusiya və MDB ölkələrinə pul köçürmə tarifləri dəyişib.
Oxu.Az xəbər verir ki, bu haqda banklardan Fed.az-a məlumat verilib.
Qeyd edilib ki, dəyişikliklər ""Western Union"" sistemində baş verib. İndiyədək Rusiyaya pul transferləri zamanı 200 ABŞ dollarına qədər məbləğlərdə 3%, 200-2000 dollar məbləğdə 2%, 2000-3000 dollarda 1,5%, 3000 dollardan artıq pul transferində isə 1,2% komissiya haqqı tutulurdu.
Hazırda isə sözügedən sistemlə 200 dollara qədər 2%, 200 dollardan çox pul transferində isə 0.9% komissiya haqqı tələb olunur. Dəyişiklik dekabrdan qüvvəyə minib.
L.Ə.
www.oxu.az
"
"Neftin qiyməti ilə bağlı proqnozlar dəyişdi OPEC+ ölkələrinin hasilatın azaldılması ilə bağlı razılaşmanın müddətini uzatması  neft ehtiyatlarını azaldacaq və neft qiymətlərinin yüksəlməsinə gətirib çıxaracaq. 
Oxu.Az Bloomberg-ə istinadən xəbər verir ki, belə bir proqnozla ABŞ-ın ""Goldman Sachs"" bankının analitikləri çıxış edib. 
Bildirilir ki, 2018-ci il üçün ""Brent"" markalı neftin qiyməti üzrə proqnozunu 58 dollar/bareldən 62 dollar/barelə, WTI markalı neft üzrə isə 55 dollar/bareldən 57,5 dollar/barelə yüksəldib.
2019-cu il üçün ""Brent"" üzrə proqnoz 58 dollar/bareldən 59,5 dollar/barelə, 2020-ci il üçün isə 53 dollar/bareldən 54,5 dollar/barelə artırılıb.
L.Ə.
www.oxu.az
"
"Bitkoin 12 min dollara yaxınlaşır Dünyanın əsas kriptovalyutası sayılan bitkoinin qiyməti bahalaşmaqda davam edir.
Oxu.Az xəbər verir ki, bitkoinin qiyməti 11 min 751 dollardır. Gün ərzində bu valyuta 1,35 faiz bahalaşıb. Bitkoinin bazar dəyəri 199,27 milyard dollara yüksəlib.
Ethereumun məzənnəsi də hərəkətlidir. Bu kriptovalyutanın dəyəri 466,84 dollar təşkil edir. Bazar kapitalizasiyası artaraq 45,32 milyard dollar olub.
L.Ə.
www.oxu.az
"
"Dollar ucuzlaşdı - HƏRRACBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az  xəbər verir ki, hərracda manatın ortaçəkili məzənnəsi 1,7000 səviyyəsində formalaşıb.
Qeyd edək ki, dolların bu günə olan rəsmi məzənnəsi 1,7001 manat təşkil edir. 
L.Ə.
www.oxu.az
"
"Nazir: İran Azərbaycan şirkətləri ilə əməkdaşlığa hazırdır“İranla Azərbaycan arasında dərin əlaqələr var. İki ölkə bir çox sahələrdə həmkarlıq münasibətlərində fəaliyyət göstərir. İranın cənubundan Azərbaycana daşımalar həyata keçirilir. İki ölkə arasında poçt və dəmir yolları sahəsində geniş əməkdaşlıq qurulub"".
Oxu.Az xəbər verir ki, bu sözləri jurnalistlərə açıqlamasında İranın rabitə və informasiya naziri Əhməd Cavad bildirib.
O bildirib ki, poçt sahəsində də ölkələrimiz arasında yeni əlaqələr başlanılıb: ""İki ölkə arasında poçt müqaviləsi imzalanıb. Azərbaycanla İran arasında dəmiryolu xəttinin çəkilişə başlanılıb ki, bu da ölkələr arasında əməkdaşlığı gücləndirəcək. Ölkələrimiz arasında bir çox sahələrdə əməkdaşlıq üçün zəmin var. Xüsusən də səhiyyə sahəsində də tərəfdaşlıq edilir.
Azərbaycandan İrana səhiyyə xidmətləri üçün çoxlu müraciət olunur. Biz də Azərbaycan xalqına keyfiyyətli və ucuz səhiyyə xidməti göstərməyə çalışırıq”.
Nazir bildirib ki, İranın cənubundan Azərbaycana 300 Geqabit saniyəlik əlavə xətt çəkilib və bununla bağlı müqavilə bağlanıb: “İran Azərbaycan şirkətləri ilə əməkdaşlığa hazırdır. Hazırda bu yol Türkiyədən bağlanır. Azərbaycan şirkətləri qiymətləri endirsələr, bu yolu Azərbaycanda aparacağıq”.
L.Ə.
www.oxu.az
"
"Pensiyalar bu qədər artacaqƏmək və Əhalinin Sosial Müdafiəsi Nazirliyi gələn ay pensiya məbləğlərinin indeksasiya ediləcəyini açıqlayıb.
İqtisadçı Vüqar Bayramov Oxu.Az-a pensiyaların yeni indeksasiya mexanizmi və pensiya məbləğinin neçə faiz artacağını şərh edib.
Ekspert bildirib ki, yeni pensiya qanunvericiliyinə əsasən, indeksasiyada 2 əsas dəyişiklik var: “Birincisi, pensiya məbləği əvvəlki ilin rəsmi infilyasiya səviyyəsinə deyil, orta aylıq əməkhaqqındakı artım faizinə indeksasiya ediləcək. İkincisi, pensiyaların baza hissəsi ləğv edildiyi üçün artıq “keçmiş baza hissə” deyil, bütövlükdə pensiya məbləği indeksasiya olunacaq.
Qeyd edim ki, əvvəlki illər pensiyanın yalnız baza hissəsi indeksasiya olunurdu. Yeni qanunvericilikdə isə bu anlayışdan artıq istifadə edilmir. Gələn ildən isə məbləğindən asılı olmayaraq, bütün pensiya məbləğinə indeksasiya tətbiq ediləcək. Pensiya məbləğində artımlara gəldikdə isə, bu ilin 9 ayında orta aylıq əməkhaqqı 7.2 faiz artıb. Doğrudur, 2017-ci ildə orta aylıq əməkhaqqı məbləğində 6.2 faiz artım proqnozlaşdırılır. Bununla belə, növbəti aylarda faktiki göstərici ciddi dəyişməzsə, o zaman gələn aydan pensiya məbləğlərində təxminən 7 faiz artım qeydə alınacaq. Orta pensiya məbləğinin 208 manat olduğunu nəzərə alsaq, bu halda orta pensiya 15 manata yaxın artacaq. Baza hissəsi ləğv olunduğu üçün hər bir pensiyaçı aldığı pensiyanın üzərinə orta aylıq əməkhaqqındakı artım faizini əlavə edərək, yanvar ayında alacağı pensiyanın yeni məbləğini hesablaya bilər. Gələn ay indeksasiyanın bir rəqəmli olduğunu nəzərə alsaq, 2018-ci ildə pensiya məbləğlərinin yenidən artırılması və xüsusən də orta pensiya məbləğinin yüksəldilməsi əsas prioritetlərdən olmalıdır”.
Azər Məmmədov
www.oxu.az
"
"Azərbaycanda dövlət əmlakının özəlləşdirilməsi prosesi tam elektronlaşdırılıbmı?Əmlak Məsələləri Dövlət Komitəsi (ƏMDK) dövlət əmlakının özəlləşdirilməsi prosesini tam elektronlaşdırıb.
Oxu.Az xəbər verir ki, bu barədə Report-a Komitənin mətbuat xidmətinin rəhbəri Qulu Xəlilov məlumat verib.
Onun sözlərinə görə, indiyə qədər elektron yolla yalnız dövlətə məxsus nəqliyyat vasitələrini və avadanlıqları özəlləşdirmək mümkün idisə, bundan sonra kiçik dövlət müəssisələrini və obyektlərini, qeyri-yaşayış və torpaq sahələrini, səhmdar cəmiyyətlərin səhm paketlərini də internetlə əldə etmək mümkün olacaq.
“Prosesin tam elektonlaşdırılması o demək deyil ki, Komitənin İnformasiya Texnologiyaları və Məlumat İdarəetmə Mərkəzində daha hərrac keçirilməyəcək. Hərracı canlı şəkildə izləmək istəyənlərə bu imkan yenə də yaradılacaq. Sadəcə, artıq bütün növ əmlaklar üzrə elektron qaydada sifariş göndərmək, hərracda internetlə iştirak etmək, yəni prosesi onlayn rejimdə izləmək mümkündür”, - deyə o, bildirib.
Qeyd edək ki, sabah ƏMDK yanında Daşınmaz Əmlakın Dövlət Reyestri Xidmətinin inzibati binasında (Bakı şəhəri, Yasamal rayonu, Hüseyn Cavid prospekti, 31 ünvanında) “Dövlət əmlakının özəlləşdirilməsində elektron hərracların tətbiqi: rasionallıq və şəffaflıq” mövzusunda ictimai təqdimat keçiriləcək. Tədbirdə “Dövlətə məxsus əmlakların özəlləşdirilməsi ilə bağlı elektron hərrac” xidmətinin istifadə qaydaları, üstünlükləri və faydaları barədə təqdimat olacaq və bu proses əyani şəkildə nümayiş etdiriləcək. 
E.Ə.
www.oxu.az
"
"""Bank Respublika"" mikrokreditlər üzrə həddiyyəli kampaniyaya start verirFərdi sahibkalar ""Bank Respublika""dan yeni il hədiyyələrini özləri seçə biləcək.
Yeni İl ərəfəsində dekabrın 31-dək ""Bank Respublika""dan yeni mikrokredit alan hər bir müştəriyə hədiyyə təqdim ediləcək . Ən əsası isə hər bir müştəri hədiyyəsini özü seçəcək.
“Seçim Sizindir” kampaniyası qarşıdan gələn 2018-ci ilin biznes uğurlarının təməlini bu il qoymağa imkan verəcək.
Hədiyyə dedikdə, hər bir mikro-aqro kredit götürən müştəriyə aşağıdakı 3 növ güzəştdən biri təklif olunacaq:
1) Komissiya xərcində endirim;
2) Kreditin illik faiz dərəcəsində endirim;
3) Faizsiz aylar.
Təklif olunduğu hər güzəşt imkanı hər bir biznes modelin ehtiyaclarını və sahibkarların maraqlarını ödəyə biləcək.
Kreditin maksimal məbləği 30 000 manata çatdırılıb, illik faiz dərəcəsi isə 15%-dən başlayır. Kredit 24 ay müddətinədək verilir. Bankın istənilən filialına müraciət edərək həddiyəli mikrokreditdən faydalanmaq mümkündür.
Hər bir sahibkarın maraqlarını nəzərə alaraq, 6 aylıq güzəşt müddəti də təklif edilə bilər ki, kreditin ödənişi barədə həmin sahibkar işinə təkan verdikdən sonra  düşünsün. Həmçinin, müştərinin istəyi ilə və biznesin xüsusiyyətlərindən asılı olaraq sərbəst ödəniş qrafiki də təklif oluna bilər.
""Bank Respublika""dan kredit almağın əsas üstünlükləri odur ki, kredit borclarını banka gəlmədən MilliÖn ödəniş terminalları üzərindən ödəmək mümkündür.
""Bank Respublika""nın biznes sahəsində xidmət göstərməsinin başlıca hədəfi – hər bir sahibkar üçün faydalı maliyyə partnyoru olmaqdır.
Şərtlər haqqında daha ətraflı məlumat bankın saytında verilir.
www.oxu.az
"
"Vergilər Nazirliyində xüsusi qərargah yaradıldıVergilər Nazirliyində dövlət büdcəsinin proqnoz gəlirlərinin icrası və qurumun qarşısında duran vəzifələrə həsr olunmuş kollegiya iclası keçirilib.
Oxu.Az Report-a istinadən xəbər verir ki, bu ilin ilk 10 ayı ərzində Azərbaycanda 134 566 yeni vergi ödəyicisi (o cümlədən 9 864 hüquqi, 124 702 fiziki şəxs) dövlət qeydiyyatından keçib, yüksək dövriyyəyə malik 3 189 əlavə dəyər vergisi (ƏDV) ödəyicisi (2 359 hüquqi şəxs, 830 fiziki şəxs) qeydiyyata alınıb.
Onun sözlərinə görə, hesabat dövründə qeydiyyata alınmış və fəaliyyətini bərpa etmiş vergi ödəyicilərinin sayı fəaliyyətini dayandırmış və ləğv edilmiş vergi ödəyicilərinin sayından 18 028 sayda çox olub ki, bu da ümumilikdə iqtisadi dövriyyənin artmasına dəlalət edir.
Nazir qeyd edib ki, dövlət başçısının tapşırıqlarını, qanunvericiliyə edilmiş son dəyişiklikləri nəzərə alaraq, büdcə daxilolmalarının mütərəqqi üsullardan istifadə etməklə vaxtında təmin edilməsi, real vergitutma bazasının müəyyən edilməsi sahəsində işlərin daha da sürətləndirilməsi, vergi orqanlarının fəaliyyətinin düzgün və effektiv, müasir tələblərə cavab verəcək səviyyədə qurulması və bununla da Vergilər Nazirliyinin bütün struktur vahid və bölmələrinin mövcud potensialının qarşıya qoyulmuş vəzifələrin icrası ilə bağlı səfərbər olunması üçün bu sahədə mobil inzibatçılığa zərurət yaranıb. Həmçinin, ""Elektron qaimə-fakturanın formasının, tətbiqi, uçotu və istifadəsi qaydaları""nın təsdiq edilməsi haqqında Nazirlər Kabinetinin 14 mart 2017-ci il tarixli qərarına əsasən, bütün vergi ödəyiciləri tərəfindən 2018-ci il 1 yanvar tarixindən malların (işlərin, xidmətlərin) alıcısı olan hüquqi şəxslərə və fərdi sahibkarlara (malların, işlərin, xidmətlərin sifarişçisinə) elektron qaimə-faktura təqdim edilməsi nəzərdə tutulur. Bununla əlaqədar olaraq Vergilər Nazirliyinin elektron informasiya sisteminin günün tələblərinə uyğun qurulmasına zərurət yaranıb.
İclasda büdcə proqnozlarının dəqiq və vaxtında icra edilməsinin təmin edilməsi məqsədilə xüsusi qərargah yaradılıb. Qərargaha analitik təhlillər əsasında dəqiqləşdirilməklə vergi potensialının dəqiq və vaxtında müəyyənləşdirilmək, müəyyən edilmiş potensial üzrə vergi daxilolmalarının təmin edilməsi üçün zəruri və məqsədəmüvafiq vergi nəzarəti növlərini seçmək, nazirliyin struktur vahid və bölmələri arasında koordinasiyanın qurulmasını təmin etmək, büdcə proqnozlarının icrası ilə məşğul olan funksional strukturların gündəlik iş bölgüsünü müəyyən etməklə zərurət yarandıqda vergi daxilolmalarının təmin olunması məqsədilə inzibatçılıq, struktur, kadr və intizam məsuliyyəti məsələlərinə dair təkliflər təqdim etmək tapşırılıb.
Bununla yanaşı, bütün vergi ödəyiciləri tərəfindən 2018-ci il 1 yanvar tarixindən malların (işlərin, xidmətlərin) alıcısı olan hüquqi şəxslərə və fərdi sahibkarlara (malların, işlərin, xidmətlərin sifarişçisinə) gücləndirilmiş elektron imza (o cümlədən “Asan İmza”) vasitəsilə elektron qaimə-faktura təqdim ediləcəyini nəzərə alaraq, Vergilər Nazirliyinin İnformasiya Texnologiyaları Mərkəzinə İnternet Vergi İdarəsində (www.e-taxes.gov.az) və Vergilər Nazirliyinin elektron informasiya sistemində proqram və maddi texniki təminatı ilə bağlı zəruri tədbirlərin görülməsini təmin etmək tapşırılıb.
A.M.
www.oxu.az
"
"“Bakutel-2017” sərgisi başladı – FOTOBakıda 23-cü Azərbaycan Beynəlxalq Telekommunikasiya və İnformasiya Texnologiyaları ""Bakutel-2017"" sərgi-konfransı keçirilir.
Oxu.Az-ın xəbərinə görə, tədbirin açılış mərasimində çıxış edən nəqliyyat, rabitə və yüksək texnologiyalar naziri Ramin Quluzadə qeyd edib ki, artıq 23 ildir regionun ən vacib İKT hadisələrindən olan ""Bakutel"" sərgisi bu sahənin adamlarını bir araya toplayır.
“Sərgi-konfrans müxtəlif ölkələri əhatə edən dövlət və ictimai xadimlər, aparıcı biznes rəhbərlərinin ənənəvi görüş yeridir. Burada İKT sektorunun nümayəndələri qlobal əhəmiyyətli layihələr, gələcək inkişaf prespektivləri haqqında müzakirələr aparır, qərarlar qəbul edirlər. Həmçinin, ""Bakutel"" yeni texnologiyalar və həllər üçün maraqlı məkandır. Sərgidə şirkətlərlə yanaşı, startaplar da yeni layihələr təqdim edirlər. Bu, onların investor tapması üçün yeni şansdır. Sərgi təcrübə mübadiləsinin genişləndirilməsi baxımdan mühüm əhəmiyyət kəsb edir. Prezident İlham Əliyev tərəfindən müəyyən edilən yeni inkişaf strategiyası digər sahələr kimi, informasiya texnologiyaları sahəsində də yeni hədəflərə doğru inkişafa yol açır”.
Nazir bildirib ki, bu gün həm nəqliyyat, həm informasiya texnologiyaları sahəsində Azərbaycan  regional tranzit mərkəzə çevrilməkdədir: “Bu cür beynəxalq əhəmiyyət daşıyan transmilli layihələrdən biri də TASİM-dir. ""BakuTel"" çərçivəsində bu layihənin detallarını nazirlərlə müzakirə edəcəyik. Azərbaycan İKT potensialının gücləndilməsi baxımdan əhəmiyyətli işlər görür”.
""Caspian Event Organisers"" şirkətinin baş direktoru Edvard Stroon qeyd edib ki, builki sərgi dünyanın 20 ölkəsini təmsil edən 192 şirkəti bir araya toplayıb. Onların arasında Azərbaycan, Amerika Birləşmiş Ştatları, Birləşmiş Ərəb Əmirlikləri, Çin, Finlandiya, Fransa, İsveç, Niderland Krallığı, Türkiyə və digər ölkələr var. İştirakçılar arasında aparıcı İKT şirkətləri, mobil operatorlar, rabitə operatorları, internet provayderləri, sistem inteqratorları və tanınmış brendlərin distribüterləri yer alır.
""Tədbir iştirakçılarının 40 faizini ""Bakutel"" sərgisinin daimi eksponentləri təşkil edir. Bu il debütantlar sərgi iştirakçılarının 30 faizini təşkil edirlər. Sərgiyə ilk dəfə qatılacaq iştirakçılar arasında BMC Software, Hikvision, Qmatic, Nexus Telecom və digər yerli şirkətlər var”.
Dekabrın 8-dək davam edəcək sərgi ilə əlaqədar olaraq  ""Yüksək Texnologiyalar Həftəsi""nə start verilib.""Bakutel"" çox qısa vaxt ərzində sürətlə inkişaf edən texniki nailiyyətlərə həsr olunmuş sərgi olmaqla yanaşı, həm də İKT-nin müxtəlif sahələrini təmsil edən mütəxəssis və peşəkarların görüşü, eləcə də, məlumat mübadiləsi və emalı məqsədilə səmərəli vasitələr seçə bilən son istifadəçilər üçün unikal platformadır.
Sərgi çərçivəsində Nəqliyyat, Rabitə və Yüksək Texnologiyalar Nazirliyinin tabeli qurum və müəssisələri eyni milli pavilyonda məhsul və xidmətlərini, həyata keçirdiyi layihələri nümayiş etdiriblər. Pavilyonda telekommunikasiya, poçt, yüksək texnologiyalar, o cümlədən nanotexnologiyalar, ""Elektron hökumət"" və ""Elektron imza"" infrastrukturu, ""Data Mərkəzi""nin ""bulud"" texnologiyası əsasında xidmətləri üzrə həyata keçirilən layihələr və  əldə edilmiş ən son nailiyyətlər, eləcə də, nazirlik tərəfindən dəstək alan bir sıra startap layihələr də iştirakçılara təqdim edilib.
Ümumilikdə, sərgi çərçivəsində 20 məhsul təqdim olunacaq. Bu məhsullar arasında düz qamətin formalaşdırılmasına kömək edən ""Spinal"" qurğusu və mobil tətbiqi, Azərbaycan apteklərində lazımi dərman preparatını asanlıqla və istənilən vaxt tapmaq üçün ""Tabletka.az"" tətbiqi, Azərbaycanda ilk və yeganə ekoloji təmiz ""VeloKuryer"" kuryer şirkəti, əllə çəkilmiş istənilən eskizi smartfona göndərən və müvəqqəti mürəkkəbi olan ""Wand"" qələmi, eləcə də, milli komiks, oyuncaq, animasiya və vətənpərvərlik ruhunda videoların hazırlanması istiqamətində iş aparan ""İRS Cizgi"" komandasının məhsulları yer alır.








































































































Leyla Əliyeva
www.oxu.az
"
"“AMAY” Beynəlxalq Bankı məhkəməyə verdi“A.M.A.Y. Holding” MMC “Azərbaycan Beynəlxalq Bankı” ASC-ni məhkəməyə verib.
Oxu.Az Report-a istinadən xəbər verir ki, 2 saylı Bakı İnzibati-İqtisadi Məhkəməsinə müraciət edən MMC cavabdehin iddiaçının mülkiyyətində olan qeyri-yaşayış sahəsindən məcburi qaydada çıxarılması və ödənilməmiş icarə haqqının tutulması barədə tələb irəli sürüb.
Məhkəmə iddia ərizəsinin geri qaytarılması barədə qərardad çıxarıb. Həmin qərardaddan narazı qalan “A.M.A.Y. Holding” MMC apellyasiya şikayəti verib.
Bakı Apellyasiya Məhkəməsi MMC-nin apellyasiya şikayətini təmin etməyib, birinci instansiya məhkəməsinin çıxardığı qərardadı dəyişdirmədən qüvvədə saxlayıb.
A.M.
www.oxu.az
"
"Azərbaycan nefti ucuzlaşdıAzərbaycan nefti 1 dollardan çox ucuzlaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 1,1 dollar və ya 1,67% azalaraq 64,66 dollar təşkil edib.
E.Ə.
www.oxu.az
"
"Qızılın və gümüşün bu günə olan qiymətiDünya birjalarında qızılın və gümüşün qiyməti bəlli olub.
Oxu.Az xəbər verir ki, hərraclarda qızılın unsiyasının qiyməti 2166 manat təşkil edir. Gümüşün unsiyası isə 27.78 manatdır.
E.Ə.
www.oxu.az
"
"Neft bahalaşırDünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,10 dollar və ya 0,17% artaraq 57,57 dollar təşkil edib.
Brent markalı neftin 1 barelinin dəyəri isə 0,05 dollar və ya 0,08% artaraq 63,50 dollar olub.
E.Ə.
www.oxu.az
"
"Manatın bu günə olan məzənnəsiAzərbaycan Mərkəzi Bankı dekabrın 5-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0180  manat olub.








E.Ə.
www.oxu.az
"
"Azərbaycan neftinin qiyməti sürətlə bahalaşırCIF bazisi üzrə İtaliyanın Augusta limanı şərtləri ilə Azərbaycanın yüngül neftinin qiyməti dekabrın 1-də 65,76 dollar/barel təşkil edib ki, bu da ötən həftənin cümə axşamına olan göstəricidən 1,27 dollar/barel çoxdur. 
Oxu.Az-ın xəbərinə görə, bu barədə Trend-ə ölkənin neft-qaz bazarındakı mənbə bildirib.
FOB bazisi üzrə Türkiyənin Ceyhan limanında Azərbaycanın yüngül neftinin qiyməti dekabrın 1-də 65,11 dollar/barel təşkil edib ki, bu da əvvəlki qiymətdən 1,23 dollar/barel çoxdur.
Novorossiysk limanından yüklənən URALS neftinin qiyməti dekabrın 1-də 62,04 dollar/barel təşkil edib ki, bu da əvvəlki qiymətdən 1,05 dollar/barel çoxdur.
Şimal dənizindən hasil edilən “Brent Dated” etalon növlü neftin qiyməti isə dekabrın 1-də 64,52 dollar/barel təşkil edib. Bu, əvvəlki qiymətdən 1,3 dollar/barel çoxdur.
S.B.
www.oxu.az
"
"“Azəriqaz” qaza görə tətbiq edilən limitlə əlaqədar məlumat yaydıSOCAR-ın “Azəriqaz” İstehsalat Birliyi son günlər bəzi istehlakçılar tərəfindən təbii qaza görə tətbiq edilən limitlə əlaqədar daxil olan müraciətlərə cavab verib.
“Azəriqaz” İstehsalat Birliyindən Oxu.Az-a verilən məlumata görə, Azərbaycan Respublikası Tarif (qiymət) Şurasının qərarına heç bir əlavə və dəyişiklik edilməyib.
Məlumatda deyilir ki, Azərbaycan Respublikası Tarif (qiymət) Şurasının 22 dekabr 2016-cı il tarixli, 19 nömrəli qərarına uyğun olaraq 2017-ci ilin yanvar ayının 1-dən etibarən əhali qrupu üzrə istehlak olunan təbii qazın illik həcminin 1 700 kubmetr olan hissəsinin dəyəri 10 qəpiklə, 1700 kubmetrdən artıq istifadə olunan hər kubmetr qazın dəyəri isə 20 qəpiklə hesablanır: “Nəzərinizə çatdırırıq ki, 2017-ci il üçün təyin olunmuş limit dekabr ayının sonunda sıfırlanacaq. 2017-ci ildə olduğu kimi, 2018-ci ilin yanvar ayının 1-dən etibarən əhali istehlakçılarının illik istehlak həcmi 1700 kubmetr (170 AZN) 10 qəpik tarifi ilə, illik istehlak həcminin 1700 kubmetrdən (170 AZN) artıq olan hissəsinin hər kubmetri isə 20 qəpik tarifi ilə hesablanacaq. Həmçinin Smart İTRON məişət qaz sayğaclarından istifadə edən əhali istehlakçıları üzrə 1700 kub metr limit 01.01.2018-ci il tarixdən başlayaraq smart karta aparılan ilk odəniş əməliyyatından etibarən hesablanacaq”.
Birlik vurğulayıb ki, Tarif Şurasının qərarı ilə  differensial (şaxələndirilmiş) tarif mexanizminin tətbiq edilməsi və bunun nəticəsində məhz əhali üçün daha münasib tarifin tətbiq edilməsini,  aztəminatlı ailələr eləcə də əhalinin əksəriyyəti üçün əvvəlki tarifin dəyişməzliyini təmin edir: “Bununla da, ödənişlərində artım olmayan əhali abonentlərinin sayı təbii qaz üzrə 75 faiz təşkil edir”.
E.Ə.
www.oxu.az
"
"“İkiqat Cashback” festivalı kafe və restoranlarda!""Expressbank""dan daha bir şad xəbər! ""İkiqat cashback"" festivalı kafe və restoranlarda!
Daim müştərilərini sevindirən ""ExpressClub"" bu dəfə ""İkiqat cashback"" festivalını kafe və restoranlarda elan edir! Belə ki, 5 dekabrdan başlayaraq dekabrın 12-dək davam edəcək festival ərzində ""Expressbank""ın plastik kart sahibləri xüsusi tərəfdaşlarda xidmət olunarkən qazanacaqları cashback ikiyə vurulacaq!
İkiqat cashback qazandıracaq tərəfdaşlar sırasında Apartment 9, Bay dönər, Bay Tantuni, Brouthaus, Coffeaphora, Coffee House, Golden fries, Hocca Coffee, İl Patio, Espressamente İlly və bir sıra digər tərəfdaşlar var. ExpressClub üzrə tərəfdaşlar siyahısı daim yenilənir və artır. Müştərilər www.expressclub.az saytı vasitəsi ilə istənilən ""ExpressClub"" üzrə bütün tərəfdaşların siyahısı, həm də ikiqat cashback qaytaracaq tərəfdaşlar siyahısı ilə tanış ola bilər.
Qeyd edək ki, ""Expressbank""ın plastik kartlarına sahib olmaq istəyən müştərilər Expresso kartlarını 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə Visa / MasterCard Gold, 800 AZN ilkin mədaxillə isə Visa / MasterCard Platinum kartlarını Pulsuz sifariş etmək mümkündür
ExpressClub tərəfdaşlar şəbəkəsi və “cashback” xidməti barədə daha ətraflı məlumat üçün 132 Məlumat Mərkəzinə zəng edə, www.expressbank.az saytına və ya ""ExpressClub""un rəsmi ""Facebook"" səhifəsinə (www.facebook.com/expressclubaz/) daxil ola bilərsiniz.
www.oxu.az
"
"""DəmirBank""dan sabiq filial müdiri ilə bağlı açıqlamaArtıq uzun müddətdir ki, ""DəmirBank""ın sabiq filial müdiri Fərəh Rəşadətli və bir qrup şəxslə bağlı məhkəmə prosesi davam edir. ""DəmirBank"" 28 illik tarixi ərzində hər zaman qanun çərçivəsində fəaliyyət göstərib, bütün müştərilərin hüquqlarını qorumağa çalışıb və bununla yüz minlərlə müştərinin etimadını qazanıb. İstintaq başlandığı gündən Bank rəhbərliyi tərəfindən Bankın əməkdaşlıq etməyə hazır olduğu bildirilib və hüquq-mühafizə orqanları tərəfindən tələb olunan bütün proseslərdə iştirak edilib. Proses başladığı müddətdən qanun çərçivəsində istənilən məlumatların açıqlanmasına Bank tərəfindən heç bir qadağa qoyulmayıb və gələcəkdə də qoyulmayacaq.
Yol verilmiş qanun pozuntuları nəticəsində məhkəmə proseslərində iştirak edən şəxslərdən kənar heç bir Bank müştərisinin hüququ pozulmayəb, hesablarına müdaxilə edilməyib. Bununla yanaşı, zərərçəkmiş qismində çıxış edən Banka dəyən maddi-mənəvi və imic zərərinə görə Bankın nümayəndəsi tərəfindən təqsirləndirilən şəxslərə qarşı məhkəmə iddiası qaldırılıb.
Zəngin tarixə malik ""DəmirBank"" Azərbaycanın aparıcı banklarından biri olmaqla, hazırda ölkə üzrə bir çox regionları əhatə etməklə geniş xidmət şəbəkəsinə malikdir.
Hazırda ""DəmirBank""ın səhmdarları arasında Avropa Yenidənqurma və İnkişaf Bankı və Hollandiya Maliyyə Təşkilatı kimi beynəlxalq maliyyə institutları yer alır.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 05.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Depozit hərracında tələb təklifi üstələdi Bu gün Azərbaycan Mərkəzi Bankı (AMB) vəsaitlərin cəlb edilməsi üzrə növbəti depozit hərracı keçirib.
Oxu.Az Report-a istinadən xəbər verir ki, hərracda planlaşdırıldığı kimi, 200 mln. manat cəlb edilib.
Tələb isə bundan 2,7 dəfə çox – 548,6 mln. manat olub. Hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə illik 10,01% təşkil edib.
L.Ə.
www.oxu.az
"
"İpoteka kreditləri faizlərinin aşağı olduğu ölkələr Dünya üzrə ipoteka kreditləri üzrə faizlərin aşağı olduğu ölkələrin siyahısı açıqlanıb.
Oxu.Az xəbər verir ki, Yaponiyada ipoteka kreditləri üzrə faizlər 1,21 faiz təşkil edib. Bununla belə, Yaponiya kvadratmetrin dəyərinə görə mənzillərin ən baha olduğu ölkə hesab edilir.
İlk üçlükdə ikinci yeri İsveçrə tutur. Bu ölkədə ipoteka faizləri 1,42 faizdir. Nəhayət, ipoteka kreditləri üzrə faizlərin aşağı olduğu üçüncü ölkə Fillandiyadır - 1,53 faiz.
Nəzərə çatdıraq ki, Azərbaycanda dövlət hesabına verilən ipoteka kreditlərinin maksimal illik faiz dərəcəsi 8, güzəştli kreditləri üzrə 4 faiz təşkil edir.
Qeyd edək ki, “Azərbaycan İpoteka Fondu” ASC-nin müvəkkil bankları cari ilin 10 ayında 900 105 152 manat ipoteka krediti verib. 20 667 borcalan olub, hər müştəri orta hesabla 43 553 manat kredit götürüb.
Adi ipoteka kreditləri üzrə maksimal məbləğ 150 000 manat, güzəştli kreditlər üzrə 100 000 manat təşkil edir.
L.Ə.
www.oxu.az
"
"""NIKOIL | Bank"" nizamnamə kapitalını artırdı""NIKOIL | Bank""ın səhmdarlarının 21 aprel 2017-ci il tarixli növbədənkənar ümumi yığıncağının qərarına əsasən, Bankın nizamnamə kapitalının artırılması prosesi yekunlaşdırılıb və Bankın nizamnamə kapitalı 35.5 mln manat məbləğində artırılaraq 220 mln. manata çatdırılıb.
""NIKOIL | Bank"" Bakı və Azərbaycanın regional mərkəzlərində yerləşən və  qabaqcıl satış şəbəkəsi olan  universal maliyyə-kredit təşkilatıdır. Bank hesablaşma, depozit, kart, kredit və zəmanət kimi müasir və etibarlı bank xidmətləri əməliyyatlarının tam paketini təklif edir. Bankın bütün məhsulları, aksiyaları və xüsusi təklifləri barədə məlumatı korporativ www.nikoil.az səhifəsinə daxil olaraq və ya (012) 981 qısa nömrəsi ilə əlaqə saxlayaraq əldə edə bilərsiniz.
Bankın sosial şəbəkədə rəsmi səhifəsinin ünvanı: https://www.facebook.com/bank.nikoil
www.oxu.az 
"
" İdxal olunan emal edilməmiş gön gömrük rüsumundan azad edilirGələn il yanvarın 1-dən Azərbaycana idxal edilən emal edilməmiş iribuynuzlu mal-qara gönləri idxal rüsumundan azad olunacaq.
Oxu.Az APA-ya istinadən xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən tüklü və ya tüksüz, ikilənmiş və ya ikilənməmiş iribuynuzlu mal-qaranın (camışlar da daxil olmaqla) və ya atlar fəsiləsi heyvanlarının emal edilməmiş gönləri (təzə və ya duzlu, qurudulmuş, küllələnmiş, pikelləşdirilmiş ya da digər üsulla konservləşdirilmiş, lakin aşılanmamış və ya perqamentləşdirilməmiş və ya sonrakı emala məruz qalmamış) gömrük dəyərlərinin 15 faizi həcmində idxal gömrük rüsumuna cəlb edilir.
Gələn il yanvarın 1-dən isə idxal edilən iribuynuzlu mal-qaranın emal edilməmiş gönləri idxal rüsumundan azad olcaq. Ancaq iribuynuzlu mal-qaranın (camışlar da daxil olmaqla) və ya atlar fəsiləsi heyvanlarının gönlərindən tüksüz, ikilənmiş və ya ikilənməmiş, lakin sonrakı emala məruz qalmamış aşılanmış dəri və ya dəri krastı üçün idxal gömrük idxal rüsumu ləğv olunmayıb. Gələn il yanvarın 1-dən  emal edilməmiş bu gönlər üçün idxal gömrük rüsumu onların hər bir ədədi üçün 15 faiz olmaqla hesablanacaq.
Perqamentləşdirilmiş daxil olmaqla, iribuynuzlu mal-qara (camışlar da daxil olmaqla) və ya atlar fəsiləsi heyvanlarının gönlərindən tüksüz, ikilənmiş və ya ikilənməmiş, aşılanmadan sonra əlavə olaraq emal edilmiş dəri və ya dəri krastı şəklində dəri üçün gömrük idxal rüsumu isə  belə gönlərin  1 kvadratmetri üçün 15 faiz olmaqla hesablanacaq.
Yunlu və ya yunsuz, ikilənmiş və ya ikilənməmiş, emal edilməmiş qoyun və ya quzu gönləri (təzə və ya duzlu, qurudulmuş, küllələnmiş, pikelləşdirilmiş və ya başqa üsulla konservləşdirilmiş, lakin aşılanmamış, perqamentləşdirilməmiş və ya sonrakı emala məruz qalmamış) də 15 faiz idxal gömrük rüsumundan azad edilməyib. Sadəcə, gələn il yanvarın 1-dən  emal edilməmiş qoyun və ya quzu gönləri üçün idxal gömrük rüsumu hər bir ədədi üçün 15 faiz olmaqla hesablanacaq. 
L.Ə
www.oxu.az
"
"2018-ci ilin dövlət büdcəsi: Kim nə qədər xərcləyəcək? - AÇIQLAMA Milli Məclis ""Azərbaycan Respublikasının 2018-ci il dövlət büdcəsi haqqında"" qanun layihəsini təsdiq edib.
Qeyd edək ki, 2018-ci ilin dövlət büdcəsinin gəlirləri 20,127 mlrd. manat proqnozlaşdırılır ki, bu da ÜDM-in 29%-i həcmində olmaqla, 2017-ci ilin təsdiq olunmuş proqnozu ilə müqayisədə 3,361 mlrd. manat və ya 20%, 2016-ci ilin faktiki icra göstəricisi ilə müqayisədə 2,621 mlrd. manat və ya 15% çoxdur.
Büdcənin xərcləri isə ilkin proqnozla müqayisədə 141,3 mln. artırılaraq 21, 047 mlrd. manat məbləğində təsdiq olunub.  2018-ci ildə büdcənin kəsiri 920 mln. manat proqnozlaşdırılıb. Bu, ölkə üzrə ümumi daxili məhsulun 1,3%-i qədər olacaq. Büdcədə neftin baza qiyməti 45 dollar səviyyəsində götürülüb. 
Büdcə layihəsini Oxu.Az-a təhlil edən millət vəkili Vahid Əhmədov bildirdi ki, 2018-ci ilin büdcəsinin gəlir və xərcləri  2017-ci ilin büdcəsindən 20 faiz artıqdır. 
Deputatın sözlərinə görə, büdcənin 36,6 faizi sosialyönümlü xərclər üçün nəzərdə tutulub.

2018-ci il üçün xarici dövlət borclanmasının limiti dövlət borcu ümumi daxili məhsulun 18 faizini təşkil edir. Bu da elə böyük rəqəm deyil: “ABŞ, İngiltərə kimi inkişaf etmiş dövlətlərdə dövlət borcu ÜDM-in 100 faizini təşkil edir. Düzdür, büdcədə müəyyən problemlər var. Bu, Neft Fondundan transfertlərlə bağlıdır”.
V.Əhmədov cari ilin büdcəsində neftin qiymətinə də toxundu: “2017-ci ilin büdcəsində neftin 1 bareli 40 dollardan hesablanmışdı. İndi bu rəqəm 45 dollardan götürülüb. Hesab edirəm, növbəti ildə dünya bazarında neftin qiyməti 50-55 dollardan aşağı olmayacaq. Əlavə vəsait daxil olarsa, may ayında büdcəyə yenidən baxıla bilər”.  
İqtisadçı-ekspert Qubad İbadoğlu bildirdi ki, növbəti il üçün büdcə gəlirləri bu illə müqayisədə 3 milyard 361 milyon manat artırılsa da, bu artımın 96,8 faizi neft gəlirləri hesabına təmin ediləcək.

Onun sözlərinə görə,  bütövlükdə gələn il üçün büdcəyə mədaxil olunacaq hər 100 manatdan 55 manat 10 qəpiyi birbaşa neft pulları hesabına formalaşacaq: “Deməli, gələn ilin büdcəsi bu illə müqayisədə daha çox neft gəlirlərindən və dünya bazarında neftin qiymətindən asılı vəziyyətə düşəcək. Bu, həmçinin növbəti ilin büdcəsində sabit və davamlı mənbələrdən daxilolmaların cari illə müqayisədə az olacağını deməyə əsas verir”.
Büdcənin xərclərinə toxunan ekspert bildirir ki, gələn il üçün proqnozlaşdırılan büdcənin hər 100 manatından 38 manatı tikintiyə, 19 manat 50 qəpiyi müdafiə, milli təhlükəsizlik, hüquq-mühafizə, məhkəmə və prokurorluq orqanlarının saxlanılmasına, 10 manat 80 qəpiyi xarici borclara xidmətə, 10 manat 50 qəpiyi sosial müdafiəyə, 9 manat 60 qəpiyi təhsilə, 6 manat 30 qəpiyi mənzil-kommunal, kənd təsərrüfatı, meşə təsərrüfatı, balıqçılıq, ovçuluq, nəqliyyat və rabitəyə, 5 manat 90 qəpiyi idarəetməyə, 3 manat 50 qəpiyi səhiyyəyə, 1 manat 50 qəpiyi mədəniyyət, incəsənət, bədən tərbiyəsi və informasiyaya, 60 qəpiyi elmə, 7 qəpiyi isə ekologiyaya xərclənəcək. 
L.Ə.
www.oxu.az
"
"Bakının rayonlarında əhalinin aldığı əməkhaqqı açıqlandı2017-ci ilin yanvar-sentyabr aylarında Bakı şəhəri üzrə siyahı tərkibində olan işçilərin sayı əvvəlki ilin müvafiq dövrünə nisbətən 1607 nəfər artaraq 696446 nəfər olub.
Oxu.Az Bakı şəhər Statistika İdarəsinə istinadən xəbər verir ki, hesabat dövründə əvvəlki ilin müvafiq dövrünə nisbətən işçilərin orta aylıq nominal əməkhaqqının səviyyəsi 8% artaraq 783,8 manat təşkil edib.
Yanvar-sentyabr ayları üzrə siyahı tərkibində olan işçilərin sayı və işçilərin orta aylıq nominal əməkhaqqının səviyyəsinin dəyişməsi aşağıdakı kimi xarakterizə olunur:



L.Ə.
www.oxu.az
"
"Neft Fondu nə qədər dollar satıb?Dövlət Neft Fondu tərəfindən noyabr ayı ərzində valyuta hərraclarında 208,9 mln. dollar məbləğində vəsait satılıb.
Oxu.Az Neft Fonduna istinadən xəbər verir ki, oktyabr ayında bu rəqəm 318,7 mln. dollar olub. 
Sentyabr ayında keçirilən valyuta hərraclarında ARDNF 252,2 mln. dollar satıb. Avqust ayında bu rəqəm  292,6 mln dollar olub. Ümumilikdə, yanvar-noyabr ayları ərzində ARDNF valyuta hərraclarında 3 mlrd. 13,32 mln. dollar satıb.
L.Ə.
www.oxu.az
"
"""Vita1000""-dən yeni imic kampaniyası – VİDEO Azərbaycanda meyvə şirəsi bazarı kifayət qədər inkişaf edib. Bu inkişafda böyük rolu olanlardan biri də ""Az-Granata"" şirkətidir. 
Şirkətin istehsal etdiyi ""Vita1000"" şirələri çoxdandır ki, həm yerli, həm də xarici alıcıların rəğbətini qazanıb. 
Meyvə şirəsi bazarının əsas iştirakçılarından biri olan ""Vita1000"" şirələri 2011-ci ildən istehsal olunur və üstünlük verilən şirələrdəndir. İstehlakçıların sevimlisi ""Vita1000"" meyvə suları 12 çeşiddə təqdim olunur. 
İmic kampaniyasının bir hissəsi olan çarxda ""Vita1000"" şirələrinin istehlakçılara bəxş etdiyi müsbət məqamlar əks olunub. 
Reklam çarxının əsas məqsədi ""Vita1000"" meyvə sularında illər keçsə də, dadın və keyfiyyətin hər zaman eyni qaldığını istehlakçının nəzərinə çatdırmaqdır. Bu nüanslar yeni şüarda da öz əksini tapıb: “Dəyişməz dad, unudulmaz anlar”.
VİDEO: https://www.youtube.com/watch?v=XaqEfI2L7SY



www.oxu.az
"
"Bakı şəhərinin rayonları üzrə işsizlərin sayı - CƏDVƏL Cari ilin 10 ayında Bakı şəhəri üzrə işsizlərin sayı 17 576 nəfər təşkil edib.
Oxu.Az Bakı Statistika İdarəsinə istinadən xəbər verir ki, işsizliyə görə müavinət alan 2407 nəfərə hesablanmış orta aylıq məbləğ  308,77 manat olub.
Bakı şəhəri üzrə işsizlik statusuna malik olanların  6746  nəfərini qadınlar təşkil edib. İşçi qüvvəsinə olan tələbat oktyabr ayının  axırına  şəhər  üzrə  cəmi  2045 nəfərdir, onlardan 1746 nəfəri fəhlələrdir.  
2017-ci ilin oktyabr ayında Bakı şəhəri üzrə məşğulluq xidmətində işsiz hesab edilənlərin sayı rayonlar üzrə aşağıdakı kimi xarakterizə olunur: 
 




 


İşsizlik
statusuna
       malik olanlar


Onlardan
işsizliyə görə müavinət
           alanlar




Bakı şəhəri- cəmi


17 576


2 457




Binəqədi


1110


192




Xətai


3 317


338




Xəzər


1 406


94




Qaradağ


491


181




Nərimanov


1 651


130




Nəsimi


2 149


438




Nizami


1 336


211




Pirallahı


17


13




Sabunçu


1 446


227




Səbail


582


137




Suraxanı


1 502


242




 
 
 
 
 
 
 
 
www.oxu.az
"
"Bakıda ərzaq bu qədər bahalaşıbBakıda istehlak məhsullarının və xidmətlərin qiymətləri bu ilin oktyabr ayında sentyabr ayına nisbətən 0,7% artıb.
Oxu.Az Bakı şəhər Statistika İdarəsinə istinadən xəbər verir ki,  ərzaq məhsullarının qiymətlərində 1,5%, qeyri-ərzaq məhsullarında 0,3%, xidmətlər üzrə qiymətlərdə 0,1% artım müşahidə olunub.
L.Ə.
www.oxu.az
"
"Bakıda benzin istehsalı artıbCari ilin yanvar-oktyabr aylarında Bakının neft məhsullarının istehsalı sahəsində istehsalın ümumi dəyəri 2195,5 milyon manat olmaqla əvvəlki ilin eyni dövrü ilə müqayisədə 10,4 faiz azalıb.
Bakı Şəhər Statistika İdarəsindən Oxu.Az-a bildirilib ki, neft məhsullarından avtomobil benzininin istehsalı 4,7 faiz, neft koksunun istehsalı 6,8 faiz, neft bitumunun istehsalı 16,3 faiz, sürtkü yağlarının istehsalı isə 2,8 dəfə artıb. Hesabat dövründə dizel yanacağının istehsalı 21,2 faiz, yanacaq mazutunun istehsalı 41,9 faiz, ağ neftin istehsalı isə 7,8 faiz azalıb.
A.M.
www.oxu.az
"
"Paytaxt sakinlərinin ərzağa xərclədiyi vəsait açıqlandı2017-ci ilin yanvar-oktyabr aylarında Bakı şəhərinin əhalisinin tələbatlarının ödənilməsi məqsədilə paytaxtın istehlak bazarında satılmış məhsulların və göstərilmiş xidmətlərin dəyəri 19 mlrd. 886,4 mln. manat olmaqla 2016-cı ilin eyni dövrünə nisbətən müqayisəli qiymətlərlə 2,2% artıb.
Bakı şəhər Statistika İdarəsindən Oxu.Az-a verilən məlumata görə, satılmış məhsulların və göstərilmiş xidmətlərin ümumi həcminin 95,6%-ini qeyri-dövlət sektoru təşkil edib, bu bölmə  üzrə pərakəndə ticarət dövriyyəsinin və ödənişli xidmətlərin dəyəri əvvəlki ilin yanvar-oktyabr aylarının səviyyəsini 1,5% üstələyərək 19 mlrd. 7,1 mln. manat olub.
2017-ci ilin yanvar-oktyabr aylarında pərakəndə ticarət dövriyyəsinin həcmi əvvəlki ilin eyni dövrünə nisbətən müqayisəli qiymətlərlə 2,7% artaraq 15 mlrd. 108,2 mln. manat olub. Qeyri-dövlət sektorunun təsərrüfat subyektləri tərəfindən satılmış məhsulların həcmi 2016-cı ilin yanvar-oktyabr aylarının səviyyəsini 2,7% üstələyərək 15 mlrd. 103,5 mln. manat təşkil edib.
İlin əvvəlindən paytaxtın pərakəndə ticarət şəbəkəsindən bir istehlakçı orta hesabla ayda 2016-cı ilin müvafiq dövrü ilə müqayisədə cəmi məhsulların alınmasına 93,5 manat daha çox vəsait xərcləyib.
2017-ci ilin yanvar-oktyabr aylarında pərakəndə ticarət şəbəkəsində satılmış ərzaq məhsulları, içkilər və tütün məmulatlarının dəyəri 2016-cı ilin müvafiq dövrü ilə müqayisədə 2,4% artaraq 6 mlrd. 861,6 mln. manata, qeyri-ərzaq məhsullarının həcmi isə 3,4% artaraq 8 mlrd. 246,6 mln. manata bərabər olub. Dövriyyənin ümumi həcmində ərzaq məhsullarının xüsusi çəkisi 2016-cı ilin yanvar-oktyabr ayları ilə müqayisədə 0,9% artaraq 45,4% təşkil edib.
A.M.
www.oxu.az
 
"
"Paytaxt sakinlərinin əməkhaqları - Kim az, kim çox maaş alır?2017-ci ilin yanvar-sentyabr aylarında əvvəlki ilin müvafiq dövrünə nisbətən işçilərin orta aylıq nominal əməkhaqqının səviyyəsi 8,0 faiz artaraq 783,8 manat olub.
Oxu.Az Bakı Statistika İdarəsinə istinadən xəbər verir ki, ən yüksək orta aylıq əməkhaqqı sənaye, tikinti və bank, icarə və istehlakçılara xidmət göstərən təşkilatlarda çalışan işçilərdə qeydə alınıb. 
Ən aşağı əməkhaqqı səhiyyə və sosial xidmətlər, təhsil, digər kommunal, sosial, şəxsi xidmətlərin göstərilməsi və sair sahələrdəki müəssisə və təşkilatlarda çalışan işçilərdə olub.
L.Ə.
www.oxu.az
"
"Bakıda əhaliyə göstərilən xidmətin məbləği açıqlandı 2017-ci ilin yanvar-oktyabr aylarında əhaliyə göstərilən ödənişli xidmətlərin həcmi ötən ilin müvafiq dövrünün səviyyəsini 100,1 faiz təşkil edərək 4054586,4 min manat olub.
Oxu.Az Bakı Statistika İdarəsinə istinadən xəbər verir ki, xidmətlərin 60,5 faizi hüquqi şəxslərin payına düşüb. Sahibkarlar tərəfindən əhaliyə 2453399,1 min manatlıq xidmət göstərilib.
Hüquqi şəxs yaratmadan fəaliyyət göstərən fərdi sahibkarlar tərəfindən göstərilən ödənişli xidmətlərin həcmi 1601187,3 min manat olub.
L.Ə.
www.oxu.az
"
"""DəmirBank"" Mastercard ilə səfəriniz daha sərfəli!Artıq ""DəmirBank"" MasterCard/Maestro sahibləri Qətər Hava Yolları ilə səyahətlərini daha sərfəli edəcəklər. Belə ki, planlaşdırdığınız səyahət biletinizi ""DəmirBank"" MasterCard/Maestro ilə aldığınız zaman 15% endirim əldə edəcəksiniz.
Endirimdən yararlanmaq üçün Qətər Hava Yolları rəsmi web səhifəsinə daxil olaraq ""DəmirBank"" MasterCard/Maestro kartları ilə bileti alaraq promokod bölməsinə “QRMC1011” kodunu daxil etmək yetərlidir!
""DəmirBank""dan Mastercard sifariş etmək üçün ""DəmirBank""ın istənilən filialına müraciət edə və ya kartı online sifariş verə bilərsiniz. Online sifariş üçün bir neçə kanaldan istifadə edə bilərsiniz:
• demirbank.az
• Bank-ın rəsmi ""Facebook"" və ""Instagram"" səhifələri
• 149 Müştəri xidmətləri
• info@demirbank.az ünvanı
• ""DəmirBank""ın yeni ""Whatsapp"" hesabına da yazaraq sual və sifarişlərinizi verə bilərsiniz: +99450 2252 149
Qeyd etmək lazımdır ki, ""DəmirBank"" kartları ilə Azərbaycan və dünyanın 200-dək ölkəsində bir çox ticarət və xidmət müəssisələrində mal və xidmətlərə görə heç bir komissiya tutulmadan nağdsız ödənişlər həyata keçirmək mümkündür.



www.oxu.az
"
"Bitkoinin bazar dəyəri bu ölkələrin ÜDM-ni geridə qoydu - YENİLƏNİBDünyanın əsas kriptovalyutası sayılan bitkoinin qiyməti bahalaşmaqda davam edir.
Oxu.Az xəbər verir ki, bitkoinin bazar kapitalizasiyası 192,73 milyard dollara yaxınlaşıb. 
Qeyd edək ki, kriptovalyutanın bazar dəyəri Yeni Zelandiya, Rumıniya, Əlcəzair kimi ölkələrin ÜDM-dən çoxdur. Hazırda dünya üzrə cəmi 49 ölkənin ÜDM bitkoinin bazar dəyərindən yüksəkdir. 
***
10:39
Dünyanın əsas kriptovalyutası sayılan bitkoinin qiyməti bahalaşmaqda davam edir.
Oxu.Az xəbər verir ki, bitkoinin qiyməti 11 min 392 dollardır. Bu valyuta  2,7 faiz bahalaşıb. 
Ethereumun məzənnəsi də hərəkətlidir. Bu kriptovalyutanın dəyəri 463,61 dollar təşkil edir. Bazar kapitalizasiyası 45,04 milyard dollardır. 



L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 4-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"""Azər Türk Bank"" intellektual yarışmaya dəstək verdiDekabrın 3-də ""Hilton"" hotelində “ABŞ Təhsilli Azərbaycan Məzunları” İctimai Birliyinin təşkilatçılığı ilə ali məktəb tələbələri arasında Azərbaycan Biznes Keys (Azerbaijan Business Case Competition) müsabiqəsinin final mərhələsi keçirilib.
Azərbaycanın müxtəlif universitetlərinin tələbələrinin iştirakı ilə keçirilən  bu  müsabiqənin qaydalarına görə, yarımfinal qalibi olmuş dörd komanda final mərhələsində maliyyə, marketinq, mühasibat, texnologiya və idarəetmə kimi sahələr üzrə hakimlər qarşısında öz təhlillərinin təqdimatı ilə çıxış edib, kritik biznes düşüncə qabiliyyəti, maliyyə analizi, marketinq strategiyası istiqamətlərində bilik və bacarıqlarını nümayiş etdiriblər.
Gərgin mübarizədən sonra Bakı Mühəndislik Universitetinin komandası birinci yerə layiq görülüb.
Sosial məsuliyyət fəaliyyəti çərçivəsində bir çox layihələrin gerçəkləşməsində iştirak edən, səhmlərinin 75 faizi dövlətə məxsus ""Azər Türk Bank"" ölkədə 15-ci dəfə baş tutan bu mühüm əhəmiyyətli tədbirin tərəfdaşı qismində çıxış edib. Daim yenilikçi və innovativ olan ""Azər Türk Bank""ın bu layihədə iştirak etməkdə niyyəti gənclərin iqtisadi sahələrdə bilik və bacarıqlarını təkmilləşdirməkdə, bu istiqamətdə praktiki bacarıqlara yiyələnməkdə onlara dəstək verməkdir.
www.oxu.az
"
" ""Uber"" və ""Taxify"" nağd ödəniş sisteminə keçir Məlumdur ki, dekabrın 1-dən ""Uber"" və ""Taxify"" müştəriləri üçün taksi xidməti nağdsız hesablaşmalar zamanı 18% bahalaşıb. 
Bu, nağdsız hesablaşmadan istifadə edən taksi müştərilərinə 18% həcmində ƏDV-nin tətbiqi ilə əlaqədardır.
""Uber"" çıxış yolu kimi nağd ödəniş imkanını aktivləşdirib.
Oxu.Az Marja-ya istinadən xəbər verir ki, sərnişinlərin ""Uber""in partnyorlarına (taksi sürücülərinə) səfər üçün birbaşa nağd ödəniş etmək seçimləri var. Sürücü nağd ödənişli səfərlər üçün səfərin sonunda gediş haqqını almaq və düzgün qalıq məbləğini qaytarmaq öhdəliyi daşıyır.
Məlumata görə, ""Uber"" və ""Taxify"" müştərilərini nağd hesablaşmaya təhrik edirlər. Sərnişin götürülən zaman ondan səfərin gediş haqqını nağd ödəyib-ödəməyəcəyi soruşulur.
""Uber"" ötən ilin yayında da bəyan etmişdi ki, Bakıda yeni nağd ödəniş sistemini istifadəyə verib.
""İstifadəçilər ödəniş növünü seçmək, sürücülər isə gündəlik xərcləri üçün müəyyən məbləğdə nağd vəsait arzusundadırlar. Beləliklə, nağd hesablaşmanın tətbiqinə görə Bakı sayca ilk paytaxt və Yekaterinburqdan sonra ikinci şəhər oldu.
Artıq test rejimində fəaliyyət göstərən “nağd ödəniş” opsiyası adi kart ödənişi ilə paralel əlçatan olacaq. Nağd ödəniş həyata keçirmək üçün istifadəçi tətbiq vasitəsilə avtomobili sifariş etdiyi zaman arzuladığı ödəniş növünü seçməlidir"", - şirkətin açıqlamasında deyilirdi.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı dekabrın 4-ü tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0181 manat olub.




L.Ə.
www.oxu.az
"
"Neft ucuzlaşdı Dünya birjalarında neft ucuzlaşır.
Oxu.Az xəbər verir ki, WTI neftinin qiyməti 1 barelə görə 0,43 dollar və ya 0,74% azalaraq 57,93 dollar təşkil edib.
Brent markalı neftin 1 barelinin dəyəri isə 0,36 dollar və ya 0,56% azalaraq 63,37 dollar olub.
L.Ə.
www.oxu.az
 
"
"Kənd təsərrüfatı sığortasına maraq artır - SƏBƏB  - VİDEOKənd təsərrüfatı sığortasına maraq artmaqdadır. Bu sahədəki statistik rəqəmlər belə deməyə əsas verir. Bəs kənd təsərrüfatı sığortasında baş verən bu artımın əsas səbəbi nədir?
Oxu.Az Xəzərxəbər-ə istinadla məlumat verir ki, son aylar ərzində kənd təsərüfatı sığortasında gözlənilməz artım baş verib. Belə ki, kənd təsərrüfatı məhsullarının sığortası üzrə yığımlar 217% artıb.
Mütəxəssilər hesab edir ki, artımalar böyük təsərüfatlarının hesabına baş tutub.

www.oxu.az
"
"2018-ci ilin büdcəsi nə vəd edir? - VİDEOGələn ilin dövlət büdcəsi bütün göstəricilərinə görə 2017-ci ildən üstündür. Gələn ilin büdcəsi hazırkı büdcədən 3 milyard manat çoxdur. Bununla yanaşı, sosial xərclər büdcənin 30 faizindən çoxunu təşkil edir. Gələn il ilk dəfə işsizlikdən sığorta fondu fəaliyyətə başlayacaq ki, bu məqsədlə də 79 milyon manat ayrılacaq.
Oxu.Az ""Xəzər TV""-yə istinadən bildirir ki, 2017-ci ilin dövlət büdcəsinin gəlirləri 16 milyard 255 milyon olduğu halda, gələn ilin büdcəsinin gəlirləri 20 milyard 127 milyon manat proqnozlaşdırılıb. Bu ilin dövlət büdcəsinin xərcləri isə 16 milyard 900 milyon manat olduğu halda, gələn il dövlət büdcəsinin xərcləri isə 20 milyard 905 milyon manat nəzərdə tutulub.
Rəqəmlərdən də göründüyü kimi, 2018-ci ilin dövlət büdcəsinin əsas parametləri bu ilə nisbətən xeyli yüksəkdir. Millət vəkili Tahir Mirkişili bildirir ki, bu, Azərbaycan iqtisadiyyatının gələn il proqnozlaşdırılan artımı hesabına təmin ediləcək.
Hər zaman sosial sahəyə xüsusi diqqət yetirən hökümətin gələn il üçün nəzərdə tutulan büdcəsində də sosial yönümlü xərclərin ümumi çəkisi 32 faizdən çox nəzərdə tutulub. Bu da cari ilin büdcəsində bu məqsəd üçün ayrılan vəsaitdən çoxdur.
Millət vəkili Tahir Mirkişili onu da bildirdi ki, gələn il ilk dəfə İşsizlikdən Sığorta Fondu fəaliyyətə başlayacaq. Belə ki, bu məqsədlə ayrılacaq 79 milyon manatlıq vəsaitin yarısı 3-6 ay ərzində işsiz qalan vətəndaşların müavinət almasına yönəldiləcək. Fondun vəsaitinin yarısı isə işsiz qalan vətəndaşların şəxsi təsərrüfatının, biznesinin qurulmasına xərclənəcək.
Millət vəkilinin sözlərinə görə, Azərbaycanın 2018-ci il dövlət büdcəsinin kəsiri 778 milyon manat proqnozlaşdırılır ki, bu da ümumdaxili məhsulun cəmi 1.1 faizinə bərabərdir. Bu isə beynəlxalq səviyyədə müsbət göstərici olaraq qəbul olunmuş ümumdaxili məhsulun 3 faizindən aşağıdır. Bu amil də gələn ilin iqtisadi göstəricilərinin pozitiv olmasına dəlalət edir. Ümumilikdə gələn ilin büdcəsi artmaqda olan Azərbaycan iqtisadiyyatının daha da böyüməsi və inkişafına dəstək olacaq.

www.oxu.az
"
"2018-ci ildə ""Şahdəniz"" qazının Avropaya çatdırılmasına başlanacaq""BP Gürcüstan ərazisində ""Cənub Qaz dəhlizi"" üzrə tikinti işlərini başa çatdırıb"".
Oxu.Az xəbər verir ki, bu sözləri Report-a açıqlamasında BP-nin Azərbaycan-Gürcüstan-Türkiyə regionu üzrə prezidenti Qəri Counz (Gary Jones) deyib.
Onun sözlərinə görə, ""Cənub qaz dəhlizi"" üzrə həyata keçirilən layihələr nəzərdə tutulmuş cədvəl üzrə müəyyən olunmuş büdcə çərçivəsində həyata keçirilir. Bu marşrut üzrə mexaniki işlər tam başa çatdırılıb. Boru kəməri demək olar ki, hazırdır.
""İnanıram ki, 2018-ci ilin ikinci yarısında ""Şahdəniz"" qazının Gürcüstandan keçməklə Avropaya çatdırılmasına başlaya biləcəyik"", - deyə Q.Counz vurğulayıb.
A.M.
www.oxu.az
"
"İlk bitkoin milyarderləri məlum olduƏkiz qardaşlar Kameron və Teylor Uinklvossov bitkoinə qoyduqları sərmayə nəticəsində bu sahədə ilk milyarder olublar.
Oxu.Az-ın APA-ya istinadən verdiyi məlumata görə, Uinklvossov qardaşları 2013-cü ildə 11 milyon dollar müqabilində dünyadakı bitkoin ehtiyatlarının 1 faizini alıblar.
Həmin vaxt 1 bitkoinin dəyəri 120 dollar olub. Ötən dövr ərzində bitkoinin dəyər  100 dəfəyə qədər artıb və hazırda 11 min 594 dollar təşkil edir. Beləliklə, 4 il əvvəl Uinklvossov qardaşlarının bitkoinə qoyduğu sərmayə onların milyarderə çevrilməsinə səbəb olub.
A.M.
www.oxu.az
"
"Kriptovalyuta bazarında önəmli addım - VİDEOKriptovalyuta bazarında önəmli addım atılıb.
Oxu.Az xəbər verir ki, hazırda ən bahalı kriptovalyuta sayılan bitkoinlərin beynəlxalq birjada ticarət edilməsinə icazə verilib.
ABŞ-ın təcili birja ticarəti üzrə komissiyası bitkoin fyuçersləri ilə ticarətə razılıq verib. Alınan razılığa əsasən, bu fyuçerslərlə adları açıqlanan bəzi nüfuzlu şirkətlər ticarət edə bilərlər. Ekspertlər hesab edirlər ki, Amerika Birləşmiş Ştatlarında atılan bu addım bitkoinlərin valyuta kimi qəbul olunması kimi qiymətləndirilə bilər. Nəticədə bu, bitkoinlərin qiymətinə təsir göstərəcək.
Beləliklə, ilk mərkəzləşdirilməmiş valyuta olan bitkoini həm nağd, həm də nağdsız əldə etmək mümkün olacaq.
Artıq Azərbaycanda da bitkoinlərə marağın artması müşahidə olunur. İkinci əl bitkoinlər sifariş verənlər də var.
Amerika Birləşmiş Ştatlarında məhşur fond birjaları bitkoinlə ticarətə dekabrın 18-dən etibarən start verəcəklər.
Oxu.Az Xezerxeber.az-a istinadən mövzu ilə bağlı daha ətraflı videomaterialı təqdim edir:

www.oxu.az
"
"Bahalaşmanın qarşısını necə alaq? - TƏKLİFSon vaxtlar Azərbaycanda ərzaq məhsullarının bahalaşması müşahidə edilir. Qiymət artımı idxal olunan ərzaq məhsullarında özünü daha qabarıq şəkildə göstərir. Ölkədə fevral ayından bəri manatın məzənnəsi stabil qalır.  Amma buna baxmayaraq, istehlak bazarında qiymət artımları baş verir. Mütəxəssislər isə dəfələrlə bildiriblər ki, bahalaşmanın iqtisadi əsasları yoxdur.
Son vaxtlar ən çox qiymət artımı kərə yağı və ətdə özünü göstərib.
Qiymət artımı ilə bağlı dəfələrlə dövlət orqanları qarşısında məsələ qaldırılıb. Hətta Milli Məclisin iclaslarında bəzi deputatlar ərzaq mallarının bahalaşmasına etirazlarını bildiriblər. 
Dövlət Statistika Komitəsinin məlumatına əsasən, 2017-ci ilin yanvar-oktyabr aylarında ərzaq məhsullarının qiymətləri 2016-cı ilin müvafiq dövrünə nisbətən 17,6 faiz artıb.
Cari ilin oktyabr ayında sentyabr ayına nisbətən ərzaq məhsullarının qiymətləri 2,3 faiz qalxıb.
Oxu.Az xəbər verir ki, Modern.az bir neçə deputatdan istehlak bazarındakı vəziyyətə münasibət öyrənib.
Asim Mollazadə qeyd edib ki, bazar iqtisadiyyatına uyğun və anti – monopolist qanunlar qəbul edilməlidir ki, qiymətlər hansısa inzibati üsulla yox, bazar iqtisadiyyatına uyğun üsullarla tənzimlənsin: “Nə qədər sahibkarların imkanlarında sərbəstlik olacaqsa, bu, qiymətlərin aşağı düşməsinə öz təsirini göstərəcək. İnzibati üsullarla qiymətlər sovet sosialist iqtisadiyyatında müəyyənləşə bilər. Biz isə rəqabət olan bir iqtisadi sistem formalaşdırmalıyıq. Rəqabət Məcəlləsinin qəbulunu vacib sayıram. Hesab edirəm ki, Rəqabət Məcəlləsinin qəbul olunması məhz sahibkarın xeyrinə olar. Çox təəssüflər olsun ki, bu məcəllənin qəbulu ləngiyir. Mənə elə gəlir ki, məhz real bazar iqtisadiyyatı da rəqabətin mövcud olduğu mühitdə formalaşır”.
Vahid Əhmədov deyib ki, möhtəkirlər hazırda Yeni ilin gəlməsini bəhanə edib, qiymətləri qaldırırlar: “Qarşıdan Yeni il gəldiyi üçün bundan istifadə edəcəklər. Hətta ola bilər ki, bahalaşma da baş versin. İqtisadiyyat Nazirliyinin müvafiq departamenti çalışır ki, qiymətləri stabil saxlasın. Kənd Təsərrüfatı Nazirliyi müəyyən yarmarkalar keçirir ki, qiymət artımının qarşısını alsınlar. Qiymət artımın qarşısının alınması üçün qiymət siyasəti olmalıdır. Bununla bağlı xüsusi “Yol Xəritəsi” hazırlanmalıdır. Sahibkarlar da nəzərə almalıdır ki, qiymətləri qaldırmaq elə də böyük əhəməyyət kəsb etmir. Qiyməti qaldırmaq bir tərəfdən sahibkara xeyir verirsə, digər tərəfdən ziyan vurur. Çünki qiyməti qaldıranda alıcılıq qabiliyyəti aşağı düşür. Onlar bilməlidirlər ki, qiymətləri qaldırmaq əhalinin maliyyə vəziyyətinə öz təsirini göstərir. Xaricdə istehsal olunan bir sıra məhsullar var ki, ona Azərbaycanda tələbat çoxdur. Xaricdən gətirilən həmin məhsulların dövlət rüsumunu aşağı salmaqla qiymətləri stabilləşdirmək olar”.
Fazil Mustafa vətəndaşın vəziyyətini ağırlaşdıracaq hərəkətlərə yol verməməyə çağırıb: “İnflyasiyanın artması, maaşların lazımi səviyyədə olmaması əhalini çox çətin vəziyyətə qoyub. İnflyasiyanın artım sürətinə görə qiymətlər tənzimlənməlidir. Vətəndaşın əmək haqqı, pensiya xərclərinin qaldırılması vacibdir. Lazımsız xərcləri bir qədər azaldaraq daha çox vətəndaşın rifahına yönəlik addımların atılması, məşğulluğun təmin olunması vacibdir”.
www.oxu.az
"
"Azərbaycan nefti bahalaşıbAzərbaycan neftinin qiyməti bahalaşmaqda davam edir.
Oxu.Az xəbər verir ki, “AzeriLight” markalı neftin 1 barelinin qiyməti 1,27 dollar və yaxud 1,96% artaraq 65,76 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"Pensiyalar artırılacaq – RƏSMİAzərbaycanda yanvar ayında pensiyalar artırılacaq.
Oxu.Az-ın xəbərinə görə, bunu “Report”un Türkiyə bürosuna açıqlamasında əmək və əhalinin sosial müdafiəsi naziri Səlim Müslümov deyib.
Onun sözlərinə görə, mövcud qanunvericilik əsasında hər ilin əvvəlində ötən ilin əmək haqqının ölkə üzrə artım sürətinə uyğun olaraq pensiyaların bütün məbləği indeksləşdirilir: 
“Biz artıq Dövlət Statistika Komitəsindən 2017-ci il üçün orta aylıq əmək haqqının artım sürəti haqqında rəsmi məlumat əldə etmişik. Buna əsasən yanvar ayında pensiyalar artırılacaq”.
S.B.
www.oxu.az
"
"Azərbaycan büdcədən ayrılan tələbə təqaüdləri üzrə xərci artırıbAzərbaycanın 2018-ci il dövlət büdcəsinin təhsil bölməsində Təhsil Nazirliyinin ""sair xərclər"" maddəsi üzrə xərclərin 46 mln. manatının təyinatı dəyişdirilərək ""tələbələrə verilən təqaüd"" xərc maddəsinə yönəldilib.
Oxu.Az ""Repor""-a istinadən xəbər verir ki, bu barədə maliyyə naziri Samir Şərifov məlumat verib.
""2018-ci il üçün həmin maddə üzrə xərclər 70 mln. manata çatdırlacaq ki, bu, cari illə müqayisədə 11,3 mln. manat və ya 19,3% çoxdur. Bu da büdcənin müzakirəsi zamanı tələbələrə verilən təqaüdlərlə bağlı ssələndirilən anlaşılmazlıqları tam aradan qaldırır"", - deyə S.Şərifov əlavə edib.
E.Ə.
www.oxu.az
"
"SOCAR İstiqrazları girov qoyularaq – İLK KREDİT GÖTÜRÜLDÜ Azərbaycanın qiymətli kağızlar bazarında SOCAR İstiqrazları ilə REPO əməliyyatı həyata keçirilib. SOCAR İstiqrazlarının marketmeykeri ""PSG Kapital"" şirkətinin məlumatına görə, bu, Azərbaycanın qiymətli kağızlar bazarında SOCAR İstiqrazları ilə müntəzəm REPO əməliyyatlarına start veriləndən sonra həyata keçirilən ilk REPO əməliyyatıdır. 
Bakı Fond Birjasında (BFB) həyata keçirilən REPO əməliyyatı nəticəsində SOCAR İstiqrazının sahibi olan şəxs 1,5 milyon dollar vəsait cəlb edib. Vəsait 7 gün müddətinə, illik 3,5% dərəcəsi ilə cəlb edilib. 
Xatırladaq ki, SOCAR İstiqrazları ilə müntəzəm REPO əməliyyatlarına noyabrın əvvəlindən start verilib. SOCAR İstiqrazlarının sahibləri olan fiziki və hüquqi şəxslər REPO əməliyyatlarından istifadə edərək qısamüddətli kreditlər əldə edə bilərlər. 
Bir qayda olaraq REPO əməliyyatı bir neçə gün davam edir. SOCAR İstiqrazları ilə REPO əməliyyatları ilkin olaraq 3 və 7 günlük nəzərdə tutulub. Yəni istiqraz sahibləri REPO əməliyyatlarından istifadə etməklə 3 və 7 günlük müddətlərdə illik 3,5-3,75%-lə qısamüddətli kreditlər ala (vəsaitlər cəlb edə) biləcəklər.  
İlkin olaraq gündəlik 2 milyon dollarlıq REPO ""pəncərəsi"" açılıb. Bu vəsaitin 1 milyon dolları 3 günlük, 1 milyon dolar isə 7 günlük əməliyyatlar üçün nəzərdə tutulub. 
Amma müştərilərin ehtiyaclarından asılı olaraq həm REPO üçün vəsaitlərin həcmi, həm də REPO əməliyyatının müddəti dəyişə və üç ayadək uzadıla bilər. 
REPO əməliyyatlarında istənilən SOCAR İstiqrazı sahibi iştirak edə bilər. Onlar malik olduqları istiqrazları girov qoymaqla həmin istiqrazların dəyərinin 95%-i həcmində kredit götürə bilərlər. Bu əməliyyatlar xüsusilə ani likvidliyə ehtiyac yaranan hüquqi şəxslər, bank və sığorta şirkətləri üçün faydalı olacaq. 
www.oxu.az
"
"""NIKOIL | Bank"" ənənəvi qanvermə donor aksiyasını keçirdi""NIKOIL | Bank"" Ümumdünya QİÇS-lə Mübarizə Gününə həsr olunmuş ənənəvi qanvermə aksiyası keçirib. Aksiyada Bankın həm Baş İdarənin, həm də şəhər filiallarının əməkdaşları iştirak ediblər. Bu ənənə Bankın Korporativ Sosial Məsuliyyətlilik proqramı çərçivəsində həyata keçirilib.
""NIKOIL | Bank"" Bakı və Azərbaycanın regional mərkəzlərində yerləşən və  qabaqcıl satış şəbəkəsi olan  universal maliyyə-kredit təşkilatıdır. Bank hesablaşma, depozit, kart, kredit və zəmanət kimi müasir və etibarlı bank xidmətləri əməliyyatlarının tam paketini təklif edir. Bankın bütün məhsulları, aksiyaları və xüsusi təklifləri barədə məlumatı korporativ www.nikoil.az səhifəsinə daxil olaraq və ya (012) 981 qısa nömrəsi ilə əlaqə saxlayaraq əldə edə bilərsiniz. Bankın sosial şəbəkədə rəsmi səhifəsinin ünvanı: https://www.facebook.com/bank.nikoil














www.oxu.az
"
"“İkiqat Cashback” festivalının son günlərini qaçırmayın!İlk dəfə keçirilən ""Expressbank""dan “İkiqat cashback” festivalının bitməsinə 3 gün qalıb. ""ExpressClub"" layihəsi çərçivəsində 27 noyabrdan başlayaraq dekabrın 4-dək davam edən festival ərzində ""Expressbank""ın plastik kart sahibləri xüsusi tərəfdaşlarda alış-veriş edərkən ikiqat cashback qazanacaqlar. 
İkiqat cashback qazandıran tərəfdaşlar sırasında bir çox məşhur brendlər yer alıb. Misal üçün, tərəfdaşlar siyahısında Ltb, Oasis, Braccialini, Salamander, Yamamay, Rodrigo, Agat, Flo, Geox, French Connection və bir sıra digər tərəfdaşlar əks olunub. ""ExpressClub"" üzrə tərəfdaşlar siyahısı daima yenilənir və artır. Müştərilər üçün yeni istifadəyə verilmiş www.expressclub.az saytı vasitəsi ilə istənilən şəxs həm ""ExpressClub"" üzrə bütün tərəfdaşların siyahısı, həm də ikiqat cashback qaytaran tərəfdaşlar siyahısı ilə tanış ola bilər.
Qeyd edək ki, “Expressbank”ın plastik kartlarına sahib olmaq istəyən müştərilər Expresso kartlarını 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə Visa / MasterCard Gold, 800 AZN ilkin mədaxillə isə Visa / MasterCard Platinum kartlarını Pulsuz sifariş etmək mümkündür.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
 
"
"İşsizlikdən Sığorta Fondunun büdcəsi təsdiqləndi Bu gün parlament ""İşsizlikdən Sığorta Fondunun 2018-ci il büdcəsi haqqında"" qanun layihəsini təsdiq edib.
Oxu.Az Report-a istinadən xəbər verir ki, İşsizlikdən Sığorta Fondunun 2018-ci il büdcəsinin gəlirləri və xərclərinin hər biri 89,04 mln. manat məbləğində olacaq.
Gələn il Fondun gəlirləri büdcədən maliyyələşən təşkilatlar üzrə 17 726 212 manat, büdcədən maliyyələşən təşkilatlarda işləyənlər üzrə 17 726 212 manat, digər sığortaedənlər 53 567 576 manat və sair gəlirlərdən 20 min manatlıq daxilolmalar hesabına təmin ediləcək.
""İşsizlikdən Sığorta Fondunun 2018-ci il büdcəsi haqqında"" qanun layihəsində Fondun xərclərinin istiqamətlərinə əsasən, 2018-ci ildə fond tərəfindən işsizliyə görə sığorta ödənişləri 33,478 mln. manat, peşə hazırlığı və əlavə təhsilin təşkilinə 1,613 mln. manat, peşə yönümünə dair məsləhət xidmətlərinin göstərilməsinə 1,15 mln. manat, əmək yarmarkaları və əmək birjalarının təşkilinə 120 min manat, haqqı ödənilən ictimai işlərin təşkilinə 1,788 mln. manat, özünüməşğulluq tədbirlərinin təşkilinə 35,802 mln. manat, sığortaolunanların əməkhaqqının müəyyən hissəsinin müəyyən müddətə (3 ay, 6 ay, 9 ay, 1 il) sığortaedənlərlə birlikdə maliyyələşdirilməsinə 1,38 mln. manat, məşğulluq xidməti orqanının aparatının və onun yerli orqanlarının saxlanılması xərclərinə 13,709 mln. manatın yönəldilməsi nəzərdə tutulur.
Müvafiq icra hakimiyyəti orqanı sığorta haqları üzrə hər ay üçün toplanmış vəsaitləri növbəti ayın 1-dək İşsizlikdən Sığorta Fonduna köçürəcək. İlin sonuna İşsizlikdən Sığorta Fondunun istifadə olunmamış vəsaitləri növbəti ilin xərclərinin maliyyələşdirilməsinə yönəldiləcək.
Qeyd edək ki, ""İşsizlikdən sığorta haqqında” qanun 2018-ci il yanvarın 1-dən qüvvəyə minəcək.
L.Ə.
www.oxu.az
"
"Gələn ilin büdcəsində xarici dövlət borclanmasının həcmi bəlli oldu  ""2018-ci il üçün xarici dövlət borclanması limiti ilə bağlı düzəlişin edilməsi zərurəti yaranıb"".
Oxu.Az xəbər verir ki, bunu Milli Məclisin bu gün keçirilən plenar iclasında maliyyə naziri Samir Şərifov deyib.
Onun sözlərinə görə, cari il ərzində bir sıra zəruri layihələr üzrə beynəlxalq maliyyə institutlarından ölkə iqtisadiyyatına kreditlərin cəlb olunması ilə bağlı 2017-ci il dövlət büdcəsi haqqında qanunla 4,5 mlrd. manat xarici dövlət borclanmasının yuxarı həddi təsdiq edilib: ""Lakin cari ildə müəyyən səbəblərə görə, əsasən də beynəlxalq maliyyə qurumları ilə aparılan danışıqların ehtimal olunduğundan daha uzun zaman tələb etməklə bu günə qədər davam etməsi ilə əlaqədar müvafiq kredit sazişlərinin imzalanması mümkün olmayıb. Nəticədə limitdən 1 milyard 150 milyon manatdan da az istifadə olunması gözlənilir. Həmin layihələrin ölkə üzrə prioritetliyini nəzərə alaraq xarici borclanma limiti üzrə cari ildə istifadə olunmamış 1 milyard 150 milyon manat qalığının 2018-ci ilə keçirilməsi və limit üçün müəyyən olunmuş ilkin proqnozun yuxarı həddinin artırılaraq 2 milyard 150 milyon manata çatdırılması təklif olunur. Eyni zamanda, qeyd olunmalıdır ki, bu artım da nəzərə alınmaqla, dövlət borclanmasının yuxarı həddi limiti üzrə göstərici 2017-ci illə müqayisədə 2 milyard 650 milyon manat və yaxud 48% azdır"".
L.Ə.
www.oxu.az
"
"Dolların bazar ertəsinə olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 04.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Neft Fondu bundan sonra az xərcləyəcək Gələn il üçün Dövlət Neft Fondunun (ARDNF) xərcləri Fondun büdcəsi ilə bağlı ilkin proqnoza nisbətən azaldılıb.
Oxu.Az APA-ya istinadən xəbər verir ki, Milli Məclisin bu gün keçirilən plenar iclasında maliyyə naziri Samir Şərifov deyib ki, gələn il üçün ARDNF-nin xərcləri 1,879 mlrd. manat azaldılıb.
Nazir əlavə edib ki, Fondun 2018-ci ildə gəlirlərinin 883 mln. manat artırılması nəzərdə tutulub.
L.Ə.
www.oxu.az
"
"Büdcədə bəzi istiqamətlər üzrə xərclər artırıldı“Prezident İlham Əliyevin tapşırığı əsasında bir sıra təşkilatların büdcələri üzrə xərclərin artırılması üçün, o cümlədən Üzeyir Hacıbəyli adına Azərbaycan Dövlət Simfonik Orkestrinin bədii heyətinə aid olan işçilərin aylıq vəzifə maaşlarına prezident əlavəsinin tətbiqi ilə əlaqədar, Azərbaycan Respublikasının Energetika Nazirliyinin və Polşada Açılacaq Ticarət Nümayəndəliyinin bəzi xərclərin tənzimlənməsi üçün əlavə vəsait ayrılacaq”.  
Oxu.Az APA-ya istinadən xəbər verir ki, bunu Milli Məclisin plenar iclasında maliyyə naziri Samir Şərifov deyib. O bildirib ki, Bakı şəhərində sahibsiz heyvanların idarə olunması probleminin həlli üçün də əlavə vəsaitin ayrılması nəzərdə tutulub: “Bu məsələlərlə əlaqədar əlavə 3,8 milyon manat vəsait ayrılması nəzərdə tutulub. Təhsil bölməsində Təhsil Nazirliyinin sair xərclər maddəsində nəzərdə tutulmuş vəsaitin 46 milyon manatının təyinatı dəyişdirilərək tələbələrə verilən təqaüdlər xərc maddəsinə yönəldiləcək.
Beləliklə, 2018-ci il üçün həmin maddə üçün xərclər 70 milyon manata çatdırılacaq ki, bu da cari illə müqayisədə 11,3 milyon manat və ya 19,3% çoxdur. Hesab edirik ki, bu da 2018-ci ilin büdcə layihəsinin müzakirəsi zamanı təqaüdlərlə bağlı yaranmış anlaşılmazlıqları tam aradan qaldırır”.  
L.Ə.
www.oxu.az
"
"Milli Məclisin saxlanma xərcləri artırıldı Milli Məclisin 2018-ci il üçün saxlanma xərcləri artırılıb.
Oxu.Az APA-ya istinadən xəbər verir ki, bunu Milli Məclisin bu gün keçirilən plenar iclasında maliyyə naziri Samir Şərifov deyib.
Onun sözlərinə görə, gələn il üçün Milli Məclisin saxlanma xərcləri 1,2 mln. manat artırılaraq 25 mln. 432,055 min manata çatdırılıb.
L.Ə.
www.oxu.az
"
"Daşınmaz əmlak, qızıl, xarici valyuta, bitkoin - Pulu nəyə yatıraq?Statistik rəqəmlərə əsasən,  yanvar-oktyabr aylarında ölkə əhalisinin nominal gəlirləri əvvəlki ilin eyni dövrünə nisbətən 8,2 faiz artaraq, 40190,7 milyon manata çatıb.Vəsaitlərin 4,4 faizi isə yığıma yönəldilib. Araşdırmalar onu göstərir ki, əhalinin banklardakı əmanətlərinin həcmi azalıb. Belə ki, 2016-ci ilin oktyabr ayına nisbətdə cari ilin anoloji dövründə əmanətlərin həcmi 10,1  faiz azalıb. Gəlirlərin artdığı şəraitdə əmanətlərin həcminin azalması əhalinin banklara olan inamsızlığından, eləcə də, əmanətlər üzrə təklif edilən faizlərin azalmasından irəli gəlir. Maraqlıdır, belə şəraitdə vətəndaş yığımlarını hansı valyutada saxlaya bilər və yaxud onların gəlirliyini  təmin edə bilər?
İqtisadçı-ekspert Vüqar Bayramov Oxu.Az-ın sualına cavabında bildirdi ki, əvvəllər vətəndaşlar vəsaitlərini daşınmaz əmlaka yatırıb, sonrada onu satmaqla gəlir əldə edirdilər. Lakin son 3 ildə daşınmaz əmlak kommersiya  baxımından rentabelli deyil: ""Belə ki, dollarla ifadədə daşınmaz əmlakın qiyməti ucuzlaşıb. Söhbət mənzil bazarından gedir. Şəhərə yaxın ərazilərdə kiçik sahəli torpaqlara investisiya yatırmaq olar. Torpaq fondu tükənən olduğu üçün bazarın bu seqmentində tələbin artması gözləniləndir”.
Ekspertin dediyinə görə, yığımların əhəmiyyətli hissəsinin dollarda saxlanması daha məqsədəuyğundur: “Dollar yenə də riski az olan valyuta növüdür. Nəzərə alsaq ki, avronun məzənnəsi dəyişir, gəlir əldə etmək baxımından müəyyən imkanlar yaradır. Son zamanlar avronun məzənnəsi yüksəlməyə başlayıb. Ona görə məqsədəuyğundur ki, valyutanın 50 faizi dollarda, 30 faizi avroda, digər 20 faizi isə cari xərcləmələr üçün manatda saxlanılsın”. 
V.Bayramov bildirir ki, Azərbaycanın valyuta ehtiyatlarının saxlanılmasında eyni mexanizm tətbiq edilir.
Vəsaitlərin qızıla yatırılmasına gəlincə, iqtisadçı yanvar ayının 1-dən qızıl məmulatlarına tətbiq edilən verginin artırılacağını xatırlatdı: “Bu, qızılın xərcinə və qiymətinə təsir göstərəcək. Vəsaitlərin bir hissəsi qızılda da saxlanıla bilər. Baxmayaraq ki, qızılın alış və satış qiymətində fərq var”. Ekspertin dediyinə görə, qızılla yığımlar ümumi vəsaitdən çox olmamalıdır: “Yığımların ən yaxşı halda 3/1-nin qızıla yönəldilməsi yaxşı olar. Digər 3/2-si isə valyuta və digər formalarda saxlanıla bilər”.
O ki qaldı son dövrlər birjaların ən populyar valyutasına çevrilən bitkoinlə yığımlara, V.Bayramovun bu yöndə fikirləri birmənalı deyil: “Bitkoinin qiyməti qısa müddətdə bahalaşsa da, bu virtual valyuta ilə bağlı risklər yüksəkdir. Bu yöndə vəziyyət ABŞ, Yaponiya, Çin kimi ölkələrin münasibətindən asılı olacaq. Bitkoinə vəsait yatırılması indiki məqamda gəlir gətirir. Lakin qeyd etdiyim kimi, risklər yüksəkdir. Hətta bəzi qiymətləndirmələrə görə, bitkoin bazarda bir ""köpük""dən formalaşıb. Bütün hallarda yığım şaxələnməlidir. O vətəndaş pulundan səmərəli istifadə edə biləcək ki, yığımlarını şaxələndirib"". 
L.Əliyeva
www.oxu.az
"
"Milli Məclis 2018-ci il dövlət büdcəsini qəbul etdi – VİDEOBu gün Milli Məclisin növbəti plenar iclası keçirilib.
Oxu.Az iclasda ""Azərbaycan Respublikasının 2018-ci il dövlət büdcəsi haqqında"" qanun layihəsi təsdiq edilib.
Qeyd edək ki, 2018-ci ilin dövlət büdcəsinin gəlirləri 20,127 mlrd. manat proqnozlaşdırılır ki, bu da ÜDM-in 29%-i həcmində olmaqla, 2017-ci ilin təsdiq olunmuş proqnozu ilə müqayisədə 3,361 mlrd. manat və ya 20%, 2016-ci ilin faktiki icra göstəricisi ilə müqayisədə 2,621 mlrd. manat və ya 15% çoxdur.
Büdcənin xərcləri isə ilkin proqnozla müqayisədə 141,3 mln. artırılaraq 21, 047 mlrd. manat məbləğində təsdiq olunub. 
2018-ci ildə büdcənin kəsiri ilkin proqnozla müqayisədə142 mln. manat artırılaraq 920 mln. manata çatdırılıb. Bu, ölkə üzrə ümumi daxili məhsulun 1,3%-i qədər olacaq. 
Büdcədə neftin baza qiyməti 45 dollar səviyyəsində götürülüb. Bu, 2017-ci ildəki analoji baza qiymətindən 12,5% və yaxud 5 dollar/barel çoxdur.

L.Ə.
www.oxu.az
"
"Nazir: Ehtiyac meyarı artırılıb ""Prezident İlham Əliyev tərəfindən ehtiyac meyarının həddi haqqında"" qanun layihəsinə düzəliş edilib. Düzəlişə əsasən, gələn il üçün ehtiyac meyarı 130 manata çatdırılıb"".
Oxu.Az  APA-ya istinadən xəbər verir ki, bunu Milli Məclisin bu gün keçirilən plenar iclasında maliyyə naziri Samir Şərifov deyib.
Onun sözlərinə görə, prezidentin tapşırığına əsasən, gələn il üçün Azərbaycanda ehtiyac meyarı 14 manat və ya 12% artırılaraq 130 manata çatdırılıb: ""Ehtiyac meyarının artırılması cənab prezident İlham Əliyevin əhalinin sosial müdafiəsinin gücləndirilməsinə diqqətinin artırılmasını sübut edir. Artımla əlaqədar maliyyə təminatının formalaşdırılması üçün qanun layihəsində dəyişikliklərin edilməsi zərurəti yaranıb"".
L.Ə.
www.oxu.az
"
"OPEK-in növbəti sammitinin vaxtı açıqlandıOPEK-in növbəti sammiti 2018-ci ilin iyunun 22-də Vyanada keçiriləcək. 
Oxu.Az-ın məlumatına əsasən, bu barədə təşkilatın rəsmi saytında məlumat verilir.
Bunun OPEK-in sayca 174-cü sammiti olacağı qeyd edilir.
Xatırladaq ki, Vyanada OPEK Nazirlər Şurasının 173-cü iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlərin üçüncü görüşündə neft hasilatının azaldılmasına dair sazişin müddətinin 2018-ci ilin sonuna kimi uzadılması ilə bağlı razılıq əldə olunub.
N.O.
www.oxu.az
"
"VTB (Azərbaycan) yeni məhsulunu – “Gömrük kartı”nı təqdim edirVTB (Azərbaycan) hüquqi şəxslər üçün yeni “Gömrük kartı” məhsulunu təklif edir. Bu kart gömrük məntəqələrində gömrük vergilərini və rüsumlarını ödəmək üçün nəzərdə tutulub. Kart milli valyutada 2 və ya 3 il müddətinə buraxılır və onun qiyməti müvafiq olaraq 30 və ya 40 manat təşkil edir. Bir hesab üçün maksimum 3 kart buraxıla bilər. 
Kartın üstünlüyü gömrük ödənişlərini şirkətin digər xərclərindən ayırmasına imkan verməsidir. VTB Online internet-bankinq vasitəsilə şirkətlər kart üzrə gömrük əməliyyatlarını izləyə, eləcə də, kart hesablarını pulsuz artıra bilər. Bundan başqa, müştərilər kart ilə həyata keçirilən gömrük əməliyyatları barədə çıxarış əldə edə bilər. 
www.oxu.az
"
" Avtomobil nömrələrinin satışından nə qədər gəlir əldə olunur? Bu gün Milli Məclisinin plenar iclasında 2018-ci ilin dövlət büdcəsi müzakirə edilib.
Oxu.Az FED.az-a istinadən xəbər verir ki, deputatlar gələn ilin büdcə zərfinə daxil olan məsələləri, o cümlədən ""2018-ci il dövlət büdcəsi haqqında"" qanun layihəsini qəbul etməlidirlər.
Gələnilki büdcə ilə bağlı hökumətdə, sonra isə Milli Məclisdə əsas müzakirə mövzuları büdcənin xərclərini optimallaşdırmaq, gəlirlərini isə artırmaq, yəni yeni büdcə üçün yeni gəlir mənbələri tapılmasıdır.
Hər il 50-100 milyon manat əlavə gəlir
Bu mənbələrdən biri də indiyədək diqqətdən kənarda qalan və xeyli vəsaitlərin büdcə üçün itirildiyi avtomobillərin qeydiyyat nişanlarının satışıdır. Təqribi hesablamalara görə, qeydiyyat nişanlarının satışının düzgün və şəffaf təşkil edilməsi büdcəyə ildə 50-100 milyon manat arasında vəsait gətirə bilər.
Məsələ bundadır ki, Azərbaycanda avtomobillərin qeydiyyat nişanlarının (sadə desək nömrələrin) verilməsi üçün rüsumlar ""Dövlət rüsumu haqqında"" qanunda göstərilib. Bu qanuna görə, adi nömrələr, yəni seriyası və rəqəmləri fərqli olanların qiyməti cəmi 22 manatdır. Rəqəmləri və seriyaları müəyyən kombinasiya ilə olan nömrələr isə nisbətən bahadır. Onların qiyməti 500-2500 manat arasındadır. Yəni kobud desək, qanuna görə, ölkədə ən bahalı avtomobil nömrəsinin dövlət qiyməi 2500 manatdır.
Bazar qiymətləri rəsmi qiymətdən 100 dəfə bahadır
Bazarda real qiymətlər isə qanundakı rəqəmləri 20-100 dəfə üstələyir. Satış saytlarındakı elanlardan görünür ki, nəinki ""Dövlət rüsumu haqqında"" qanunla ""diqqət çəkən"" sayılan, hətta bir sıra digər nömrələrin qiyməiləri də rəsmi qiymətləri 10 dəfələrlə, hətta 100 dəfə üstələyir.
Məsələn, 10-cx-100 nömrəsinin bazar qiyməti 30 min manat, 10-bx-100 nömrəsinin qiyməti isə 25 min manatdır. Halbuki, qanuna görə, belə nömrənin dövlətdən alış qiyməti cəmi 1000 manat təşkil edir.
Başqa bir kombinasiyalı nömrələrə nəzər salaq: 99-lc-999 nömrəsinin bazar qiyməti 15 500 manat, 99-ln-999 nömrəsinin qiyməti isə 13 900 manat təşkil edir. Halbuki, belə nömrələrin dövlətdən alış qiyməti, qanuna görə cəmi 500 manatdır.
Bazarda satışda olarsa 22-zz-222 və ya 55-SS-555 nömrəsinin qiyməti 100 min manat ətrafındadır. Amma qanuna görə, bu nömrənin dövlət qiyməti cəmi 1000 manatdır. 100 dəfə fərq var!
99-**-999 nömrələri (yəni seriyası da eyni hərflərdən ibarət olan) üzrə də vəziyyət eynidir. Qanuna görə belə nömrələrin rəsmi qiyməti 1000 manat olduğu halda, bazar qiyməti 50-60 min, bəzən daha yüksək olur.
Nəhayət, ""OO"" və ""DD"" seriyalı nömrələr. Hazırda bazarda belə seriyalı nömrələrin qiymətləri 10 min manatdan aşağı deyil. Amma rəsmi qiymət cəmi 22 manatdır. ""Dövlət rüsumu haqqında"" qanunda belə seriyalar haqqında heç nə deyilmir.
LX 470 neçəyədir?
Avtomobillərin markasındakı rəqəmləri təkrarlayan qeydiyyat nişanları da bazarda yüksək qiymətə satılır. Bura BMV-də 735-740-745-750-760, Leksus-da LS460, LX 470, LX 570, RX350, Mersedes-də 180, 220, 240, 350 və sair kimi seriyalar aiddir. Rəsmi sənədlərə görə, belə nömrələrin, məsələn 99-LX-570 qeydiyyat nömrəsinin dövlət qiyməti cəmi 22 manatdır. Qara bazarda isə belə nömrələr bir neçə min manata satılır. Qiymət fərqi 500 dəfəyə çatır.
 
 ""010"" nömrəsinin həvəskarları
Amma avtomobil nömrələrinin tamamilə başqa, qanunda nəzərdə tutulmayan (bilərəkdənmi, yoxsa bilməyərəkdənmi) variantları da var ki, onlar da bazarda yüksək qiymətə dövr edir. Söhbət, məsələn, 10-cl-010 və ya 10-nr-010 kimi nömrələrdən gedir. Onların da bazar qiyməti 11 500-12 500 manat olduğu halda rəsmi qiyməti 22 manatdır.
 
İtirilən məbləğ – yarım milyard manata çatır
Başqa sözlə, rəsmi qiymətlərlə bazar qiymətləri arasındakı 100 qat fərq nəticəsində və bu sahədəki qeyri-şəffaflıq və vahid qaydaların olmaması səbəbindən dövlət büdcəsi böyük məbləğlər itirir.
Bunu təqribən hesablamaq üçün ölkəmizdə avtomobillərin sayına nəzər salaq. Dövlət Statistika Komitəsinin məlumatlarına görə, son 10 ildə, yəni 2007-ci ildən 2016-cı ilədək Azərbaycanda şəxsi minik avtomobillərinin sayı 500 min ədəd artıb. Bunların cəmi 5 faizinin, yəni 25 mini ""yaxşı"" nömrə kimi qəbul edib orta yüksək qiymətlə (1500 manatdan), qalan 475 min nömrəni 22 manatdan hesablasaq son 10 ildə nömrə satışından büdcəyə təqribən 50 milyon manat (37,5 milyon manat + 10,45 milyon manat) vəsait daxil olmalıdır. Nömrə satışından büdcəyə nə qədər vəsait daxil olduğu hələlik açıqlanmayıb.
 
Amma bu hələ dövlət qiymətləri ilə toplana bilən məbləğdir. Bazar qiymətlərini nəzərə aldıqda isə nömrə satışından büdcəyə daxil olan vəsaitlər bundan qat-qat artıq olar.
Bazar qiymətləri ilə götürdükdə 500 min avtomobil nömrəsinin 10 faizinin ""diqqəti çəkən"" nömrə olduğunu və onların bazar qiymətinin orta hesabla 10 min manat olduğunu götürsək, nömrələrin satışı azı 510 milyon manat gəlir gətirə bilərdi.
Başqa sözlə, qeydiyat nişanlarının dövlət və bazar qiymətləri arasındakı fərq nəticəsində dövlət büdcəsi yarım milyard manağdan artıq vəsait itirib.
 
Bu pullar büdcəyə getməlidir
Azərbaycanda dövlət büdcəsi üçün mənbələrin axtarıldığı və büdcənin hər qəpiyinin qənaət və səmərəli istifadə olunması ilə bağlı müzakirələrin getdiyi bir vaxtda, bu qədər vəsaitin büdcədən kənarda qalaraq ciblərə axması inanılmazdır.
Bu məsələyə son qoymağın və avtomobilnömrələrinin daha şəffaf satışının təşkil edilməsi yolu ilə bu sahəyə gələn vəsaitlərin artırılmasının vaxtı çatıb. Amma necə?
Bu mənbələrdən biri də məhz avtomobil qeydiyyatı nişanlarının şəffaf şəkildə, bazar qiyməti ilə satışı ola bilər. Əgər avtomobil sahibi diqqətini çəkən nömrəyə 20-30 min manat verməyə hazırdırsa, nəyə görə bu vəsait dövlət büdcəsinə deyil, hansısa möhtəkirin cibinə axmalıdır?
Boş nömrələr ""görünməlidir""
Hazırda hansı nömrənin tutulduğu və ya boş olması ilə bağlı məlumatı heç bir mənbədən almaq mümkün deyil. Dəfələrdə bəyan edilməsinə baxmayaraq indiyədək DYP qeydiyyat nişanları ilə bağlı məlumatları açıq mənbələrdə yerləşdirməyib və bununla bağlı planlarını açıqlamayıb. Maraqlıdır ki, yol polisi sistemində bütün xidmətlərin elektronlaşdığı halda qeydiyyat nişanlarının internetə yerləşdirilməsi və elektron şəkildə seçilib-satılması məsələsi uzun illərdir həll edilmir. Bu məsələ təcili həll edilməlidir.
Məsələyə ASAN Xidmət qarışmalıdır
Uzun illərdir ki, DYP özü bu məsələni həll etmədiyinə görə, məsələyə daha şəffaf və əhalinin daha etimad etdiyi qurum qarışmalıdır. Bu – ASAN Xidmətdir.
Sürücülük vəsiqələrinin dəyişdiriləməsi prosedurları ASAN Xidmət və Yol Polisinin göstərdiyi xidmətlər arasında fərqin nə qədər böyük olduğunu göstərdi.
Eyni üsulu avtomobil nömrələrinin satışında da tətbiq etmək olar. İlk növbədə satılmayan nömrələr heç bir məhdudiyyət qoyulmadan Yol Polisinin və ASAN Xidmətin internet səhifəsində yerləşdirilməlidir. ASAN Xidmətin bu prosesə cəlb edilməsi bu sahədəki mənfi halları tamamilə aradan qaldıra bilər.
""Nömrə hərrac""ları başlayacaq?
Bundan başqa, xüsusi kombinasiyaya malik olan nömrələrin hərrac yolu ilə satışları təşkil edilməlidir. Şərq və ərəb ölkələrində keçirilən belə hərraclarda diqqəti çəkən nömrələrin qiymətləri bir neçə milyon dollaradək artır. Oxşar nəticəni Azərbaycanda da əldə etmək mümkündür.
Digər tərəfdən diqqəti çəkən qeydiyyat nömrələrinn siyahısı bir də nəzərdən keçirilməli və bazarda daha yükək qiymətə satıla bilən nömrələr müəyyn edilərək onlara ilkin qiymət qoyulmalıdır.
Büdcə üçün 50 milyon manatlıq mənbə – nömrə satışı
Bu tədbirlərin həyata keçirilməsi büdcəyə nömrə satışından gələn vəsaitlərin həcmini qat-qat yüksəldə bilər. Belə ki, statistikaya görə, 2016-cı ildə Azərbaycanda şəxsi minik avtomobillərinin sayında cəmi 7,4 minlik artım var. İqtisadi vəziyyəti nəzərə alaraq 2018-ci ildə də avtomobillərin artımının təqribən bu qədər – 7 min ədəd olacağını güman etmək olar.  Bunlardan
 
100 avtomobilin 50 min manatlıq,
100 avtomobilin 30 min manatlıq,
200 avtomobilin 20 min manatlıq,
200 avtomobilin 10 min manatlıq,
300 avtomobilin 5 min manatlıq,
300 avtomobilin 2 min manatlıq,
 
Nömrə alacağını qəbul etsək, gələn il büdcə qeydiyyat nişanı satışından 16,1 milyon manat qazana bilər. Nömrələrin 22 manata satılacağı təqdirdə isə bu məbləğ cəmi 154 min manat olacaqdı. Avtomobil idxalının artacağı təqdirdə isə gəlirlər daha yüksək ola bilər. Belə ki, 20 min avtomobilin satışı nəticəsinə qeydiyat nişanlarından gələn gəlirlər ildə 50 milyon manata çata bilər.
L.Ə.
www.oxu.az 
"
"Daşınmaz əmlakın icbari sığortası üzrə müqavilələr azalıb 2017-ci ilin noyabr ayı ərzində daşınmaz əmlakın icbari sığortası üzrə 11335 sığorta müqaviləsi bağlanıb.
Oxu.Az İcbari Sığorta Bürosuna istinadən xəbər verir ki, daşınmaz əmlakın icbari sığortası üzrə sığorta şirkətlərinə daxil olan sığorta haqlarının məbləği 3 mln. 397,625 min manat təşkil edib.
Daşınmaz əmlakın icbari sığortası müqavilələrinin 8038-i yaşayış evləri və mənzillər, 220-si inzibati binalar, 3077-si isə digər daşınmaz əmlakla bağlı olub. Ötən ilin müvafiq dövrü ilə müqayisədə daşınmaz əmlakın icbari sığortası üzrə müqavilələrin sayında 26% azalma, sığorta haqlarının məbləğində isə 58% artım müşahidə edilib.
Hesabat dövründə daşınmaz əmlakın istismarı ilə bağlı mülki məsuliyyətin icbari sığortası üzrə bağlanmış müqavilələrin sayı 426, bu müqavilələr üzrə sığorta haqlarının həcmi 28,770 min manat təşkil edib.
L.Ə.
www.oxu.az
"
" Avtomobil sahiblərinin mülki məsuliyyətinin icbari sığortası üzrə bu qədər müqavilə bağlanıbCari ilin noyabr ayı ərzində İcbari Sığorta Bürosunun (İSB) informasiya sistemində avtonəqliyyat vasitəsi sahiblərinin mülki məsuliyyətinin icbari sığortası (AVSMMİS) üzrə 84898 elektron sığorta müqaviləsi qeydiyyata alınıb.
İSB-dən Oxu.Az-a verilən məlumata görə, bunlardan 13427 müqavilə xarici ölkələrdə qeydiyyata alınmış və Azərbaycana tranzit məqsədilə daxil olan avtonəqliyyat vasitələri üzrə bağlanılan müqavilələr olub. Hesabat dövründə bağlanılan standart və sərhəd sığorta müqavilələri üzrə sığorta şirkətlərinə daxil olan sığorta haqları 6 mln. 666,001 min manat təşkil edib. Ötən ilin eyni dövrü ilə müqayisədə sığorta müqavilələrinin sayında 31% artım, sığorta haqlarının məbləğində isə 28% artım müşahidə edilib.
1 noyabr 2016-cı il tarixindən etibarən icbari avtoməsuliyyət sığortası müqavilələri elektron sənəd formasında bağlanılır.
Hazırda avtonəqliyyat vasitəsi sahiblərinin mülki məsuliyyətinin icbari sığortası növü üzrə İSB-nin iştirakçıları olan 13 sığorta şirkəti fəaliyyət göstərir.
L.Ə.
www.oxu.az
"
"Rabitə və informasiya texnologiyaları sahəsində çalışan işçilərə xüsusi güzəştlər!""Expressbank""dan rabitə və informasiya texnologiyaları sahəsinin işçilərinə yeni xəbər var. ""Expressbank"" qarşıdan gələn 6 dekabr peşə bayramı günü münasibətilə rabitə və informasiya texnologiyaları sahəsində çalışan hər kəsi təbrik edir və onlara xüsusi endirimlərlə komissiyasız kredit məhsulları təklif edir. Belə ki, 1-11 dekabr tarixlərində bütün rabitə və informasiya texnologiyaları sahəsində çalışan əməkdaşlar istənilən ""Expressbank"" filialına yaxınlaşmaqla illik faiz dərəcəsinə 2% endirimlə nağd pul krediti götürə bilərlər. Üstəlik, kreditin ayrılmasına görə nağdlaşdırma və təhlil komissiyaları da 0% təşkil edəcək. Ən əsası isə - manatla, heç bir girov və sığorta məbləği tələb olunmadan!
Kampaniya çərçivəsində müştərilər 15.000 AZN-dək pul kreditindən yararlana bilərlər. Bu zaman 36 ayadək ödəniş müddətinin verilməsi müştərilərə büdcələrini daha çevik idarə etməyə, aylıq kredit ödənişinin məbləğini minimuma endirməyə imkan verir.
Müştərilərin vaxtına qənaət məqsədilə ""Expressbank"" kreditlərin rahat ödəmə vasitələrini də təqdim edir. Expresspay ödəniş terminalları, Expresspay mobil əlavəsi və www.expressbank.az saytında Şəxsi kabinet vasitəsi ilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə müraciət edə bilərsiniz.
www.oxu.az
"
"Çində nəhəng ""neft xəzinəsi"" tapıldı - VİDEOÇinin neft-qaz şirkəti ""PetroChina"" ölkənin şimal-qərbində nəhəng ehtiyatlara malik neft yatağı aşkarlayıb.
Oxu.Az-ın məlumatına əsasən, bu barədə ""APA TV"" ""Sinhua"" agentliyinə istinadən xəbər verir. 
Məlumata əsasən, yataqdakı ehtiyatların həcmi 1,24 milyard ton təşkil edir ki, bunun da 520 milyon tonu artıq dəqiqləşmiş ehtiyatlardır.
Şirkətdən bildirilib ki, həmin ərazidə daha 1 milyard ton həcmində yeni neft yatağının kəşfi üçün əlverişli şərait var. Qeyd edək ki, bir qədər əvvəl Meksikada da son 15 ilin ən zəngin ehtiyatlarına malik ""neft xəzinəsi"" tapılıb.

N.O.
www.oxu.az
"
"  “Qarajın olsun” kampaniyası start götürdü2014-cü ildən inşa edilən “Panorama Park” Qapalı Yaşayış kompleksi yeni qış kampaniyasını açıq elan edib. 10 blok və 10 binadan ibarət olmaqla, 1357 mənzil, 450 avtomobil üçün nəzərdə tutulan 2 mərtəbəli avtodayanacaq, hər blok üçün 2 ədəd sərnişin və 1 ədəd yük daşınması üçün nəzərdə tutulan səssiz rejimdə işləyən liftlər, kompleksi fasiləsiz enerji ilə təmin edən generatorla, 24/7 canlı və kamera nəzarəti, uşaqlar üçün geniş həyətyani sahə, market, uşaq bağçası, gözəllik və idman zalları və digər lazımi obyektlərlə təchiz ediləcək.
Yaşayış kompleksi hal-hazırda etaplı şəkildə təhvil ərəfəsindədir. Az sayda qalan mənzillər öz sahiblərini gözləməkdədir. Öz ənənələrinə sadiq qalaraq “Qarajın olsun” qış kampaniyasını açıq elan edən ""Alians Development and Construction"" şirkəti “Panorama Park” Qapalı Yaşayış Kompleksində aksiyada iştirak edən mənzillərə “Qaraj” hədiyyə edəcək. Kompleksdən aksiya üçün nəzərdə tutulan mənzil əldə edildikdə şirkət tərəfində qaraj hədiyyə ediləcək. Aksiya 01.12.2017- tarixindən 15.01.2018 tarixinədək qüvvədədir.
Əldə edilən mənzillərin qeyd edilən satış şərtləri ilə, tək şəxsiyyət vəsiqəsi təqdim etməklə əldə edilməsi mümkündür. Daxili kreditlə belə mənzil əldə edildikdə qaraj hədiyyəsi nəzərdə tutulur.
1. İlkin 50%, illik 0% olmaqla, 60 ay (5 il) müddətinə daxili satış şərtləri.
2. İlkin 30-40%, illik 0% olmaqla, 50 ay müddətinə daxili satış şərtləri.
Yeni iliniz, eviniz və qarajınız mübarək olsun. Daha ətraflı məlumat əldə etmək üçün satış ofislərimizə müraciət etməniz kifayət edəcəkdir.
Əlaqə: * 27 27 / 055 400 27 27
http://panoramapark.az/az/
https://www.facebook.com/panoramaparkbaku/








www.oxu.az
"
"BP: Cənub Qaz Dəhlizinin ötürücülük qabiliyyəti artırıla bilər""Cənub Qaz Dəhlizi Xəzər dənizindən hasil olunan təbii qazın Avropanın cənubuna çatdırılması üçün nəzərdə tutulub. Bunadək Xəzər dənizindən hasil olunan qaz Azərbaycandan Gürcüstana və Türkiyəyə nəql olunurdu. Qeyd etmək lazımdır ki, bunadək il ərzində mövcud infrastrukturla bu ölkələrə 10 mlrd. kubmetr qaz ixrac edilirdisə, Cənub Qaz Dəhlizi işə düşdükdən sonra layihənin ötürücülük qabiliyyəti 16 mlrd. kubmetr təşkil edəcək ki, bunun da 10 mlrd. kubmetri Cənubi Avropaya nəql olunacaq"".
Oxu.Az APA-Economics-ə istinadən xəbər verir ki, bunu BP şirkətinin Azərbaycan, Gürcüstan və Türkiyə üzrə regional prezidenti Qəri Counz ""Georgia Today"" nəşrinə müsahibəsində bildirib.
Onun sözlərinə görə, gələcəkdə Cənub Qaz Dəhlizinin ötürücülük qabiliyyəti artırıla bilər: ""Xəzər dənizində yeni yataqların kəşf olunması ilə biz layihənin ötürücülük qabiliyyətini artıra bilərik. Təbii ki, bunun üçün ötürücülük qabiliyyətinin artırılmasına zərurət yaranmalıdır. Bu zərurət yaranarsa, biz yeni kompressor stansiyalarının tikintisini də həyata keçirəcəyik"".
""Avropalı istehlakçıların qazla təminatı baxımından Rusiya qazı ilə müqayisədə Cənub Qaz Dəhlizi layihəsinin əhəmiyyəti nə qədərdir?"" sualına regional prezident bu cür cavab verib: ""Hər şey nisbidir. Cənub Qaz Dəhlizi layihəsi ilə 10 mlrd. kubmetr qazın nəql olunması nəzərdə tutulubsa, gələcəkdə bu göstərici 20 mlrd. kubmetrədək artırıla bilər. Düzdür, mövcud mənzərəyə nəzər salsaq, bu, kifayət qədər kiçik rəqəmdir"".
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən dekabr ayının 1-nə Azərbaycan banklarında dollar və avronun alış-satış qiymətlərini təqdim edir:








L.Ə. 
www.oxu.az
"
"Kərə yağı ucuzlaşacaqmı? - Ekspert rəyləri Xəbər verildiyi kimi, dekabr ayının 7-dən Azərbaycana idxal edilən kərə yağı və digər süddən hazırlanmış yağlar üçün tətbiq edilən gömrük idxal rüsumları 3 dəfə azaldılır.
Oxu.Az xəbər verir ki, ötən ayın əvvəlində Nazirlər Kabineti bununla bağlı “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”ndə müvafiq dəyişiklik edib.
Xatırladaq ki, indiyə qədər Azərbaycana idxal edilən kərə yağı və digər süddən hazırlanmış yağlar üçün tətbiq edilən gömrük idxal rüsumları bu malların gömrük dəyərinin 15 faizi həcmində olub. Qərara əsasən, kərə yağı və digər süddən hazırlanmış yağlar üçün tətbiq edilən gömrük idxal rüsumları bu malların gömrük dəyərinin 5 faizi həcmində müəyyənləşib.
İqtisadçı ekspert Natiq Cəfərli bildirib ki, gömrük rüsumu 15 faizdən 5 faizə endirildikdən sonra  bu, qiymətlərə təqribən 50 qəpik-1 manat civarında təsir edəcək: “Lakin yaxın zamanda heç bir ucuzlaşma olmayacaq. Çünki hazırda bazarda olan yağlar köhnə qaydalarla ölkəyə idxal edilib”. 

N.Cəfərli deyir ki, bazarın qanunauyğunluğuna əsasən ucuzlaşma gözlənilsə də, Yeni il bayramı ərəfəsində bu proses bir qədər sual doğurur: “Azərbaycanda bayram mərasimləri ərəfəsində qiymətlərdə kəskin artım baş verir. Bayramlardan sonra gömrük güzəştlərinin yağların qiymətinə təsirini müşahidə edə biləcəyik. Qeyd etdiyim kimi, ciddi endirim baş verməyəcək”.
O ki qaldı bazarın bir necə şirkətin əlində olmasına və onlar endirimlərə nə dərəcədə razı olacaqlarına, N.Cəfərli bildirir ki, hökumətin onlara təsir imkanları var: “Bütün sahələrdə rəqabətli mühit olmalıdır. Əks halda gömrük, vergi güzəştləri ilə qiymətləri aşağı saxlamaq mümkün olmayacaq”. 
İqtisadçı-ekspert  Vahid Məhərrəmov isə qeyd etdi ki, kərə yağının qiymətinin baha olması yalnız idxal rüsumları ilə bağlı deyil: “Azərbaycan özünü təmin edəcək qədər kərə yağı istehsal edə bilmir. Ölkədə 25 min ton kərə yağı istehsal olunur. Təxminən 12 min ton da idxal edilir. İllik tələbat 72 min tondur. Beynəlxalq təşkilatların dəyərləndirmələrinə görə, illik adambaşına 7,2 kq kərə yağı düşür. Tələbatın çox olduğu halda təklifin azalması idxalçılara qiymətlərdə manipulyasiya imkanı yaradır”. 

Onun sözlərinə görə, kərə yağının gömrük rüsumundan azad edilməsi qiymətlərə təsir etməyəcək: “Qiymətlər aşağı salındıqda keyfiyyət də endiriləcək. Yəni qiymətlərin endirilməsi yalnız keyfiyyətin pisləşməsinə gətirib çıxara bilər. Azərbaycan özünü təmin edə biləcək qədər kərə yağı istehsal etdikdə qiymətlər sabitləşəcək. Hətta indiki qiymətdən 2-3 manat fərq yaranacaq"". 
Məlumat üçün bildirək ki, ilin əvvəlindən Çində kərə yağına tələbatın artması, eləcə də, Avropada istehsalın azalması sözügedən məhsulun dünya bazar qiymətinin bahalaşmasına gətirib-çıxarıb. Lakin bu, Azərbaycanda kərə yağının qiymət artımının əsas səbəbi hesab edilmir.
Dövlət Gömrük Komitəsinin açıqlamalarından da aydın olur ki, Azərbaycana yağ idxalı 43 şirkət tərəfindən reallaşdırılır. 2017-ci ilin 9 ayı ərzində Ukraynadan 13, Rusiya Federasiyasından 8, Türkiyədən 7, Belarusdan 6, Almaniyadan 5, Yeni Zelandiyadan 4 şirkət yağ idxalını həyata keçirib. Lakin bazarın əsas payçısı 4 şirkətdir. Dövlət Statistika Komitəsinin 2016-cı il üzrə hesabatına görə, ölkəyə 14 365,1 ton yağ idxal edilib. Bunun 11 910,0 tonu Yeni Zelandiyadan gətirilib, təxminən yağ idxalının 80 faizi.  

Sonda diqqətə çatdıraq ki, yağ Azərbaycan xalqının ən çox yediyi 10 məhsuldan biridir. Minimum istehlak səbətində əmək qabiliyyətli əhali üçün yağ istehlakı il ərzində adambaşına 7 kq, pensiyaçılar üzrə bu rəqəm 5,8 kq, uşaqlar üzrə (0-15 yaş) 6 kq nəzərdə tutulub.
Dəyərləndirmələrə görə, ölkədə əhalinin kərə yağına olan illik tələbatı 72 min tondur. 2016-cı ildə ölkədə qida məhsulları istehsal edən şirkətlər tərəfindən 25 600 ton kərə yağı istehsal edilib. Elə həmin il ölkəyə 14 356,1 ton yağ idxal olub.
L.Ə.
www.oxu.az
"
"İlin əvvəlindən manat dollara nisbətdə bu qədər bahalaşıb2017-ci ilin yanvar-noyabr ayları ərzində manat dollara nisbətən 3,99% möhkəmlənib.
Oxu.Az APA-ya istinadən xəbər verir ki, cari ilin ilk iş günündə 1,7707 manat olan 1 dollar bu gün 1,7001 manat səviyyəsindədir.
Noyabr ayında isə dollar manata nisbətən 0,01% zəifləyib. Noyabrın 1-nə USD/AZN rəsmi məzənnəsi 1,7003 olub.
L.Ə.
www.oxu.az
"
"Bitkoin dərhal qadağan edilməlidir - ŞƏRHBitkoinin dəyəri 11 min dolları ötdükdən sonra 20 faiz ucuzlaşaraq 9 min dollara düşüb. 
Oxu.Az Bloomberg-ə istinadən xəbər verir ki, bu il bitkoinə olan tələbat 900 faiz artıb. 
Nobel mükafatı laureatı, iqtisadçı Cozef Ştiqlits rəqəmsal valyutaların, xüsusilə bitkoinin təhlükələrinə toxunaraq, dövlətin əsas vəzifəsinin valyutasını qorumaq olduğunu bəyan edib: “Bitkoin digər virtual valyutalar kimi, sadəcə, şardır. O cümlədən sosial baxımdan önəm daşımır. Bu səbəbdən də dərhal qadağan edilməlidir”.
Bu arada, bitkoinlə müqavilələr imzalamağı planlaşdıran birjaların sırasına Nasdaq da qatılıb. Bundan əvvəl CME və CBOE ilin sonuna qədər bitkoinlə müqavilələr imzalamağı hədəflədiklərini açıqlamışdılar.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı dekabrın 1-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0250 manat olub.




L.Ə.
www.oxu.az
"
"Azərbaycan nefti ucuzlaşırAzərbaycan neftinin ucuzlaşması davam edir.
Oxu.Az xəbər verir ki, ""AzeriLight"" markalı neftin 1 barelinin dəyəri 0,01 dollar və ya 0,01% azalaraq 64,49 dollar təşkil edib.
L.Ə.
www.oxu.az
"
"Neft bahalaşır Dünya birjalarında neftin qiyməti artmaqda davam edir.
Oxu.Az xəbər verir ki, WTI neftinin qiyməti 1 barelə görə 0,21 dollar və ya 0,37% artaraq 57,61 dollar təşkil edib.
Brent markalı neftin 1 barelinin dəyəri isə 0,27 dollar və ya 0,43% artaraq 62,90 dollar olub.
Qeyd edək ki, neftin bahalaşmasına səbəb OPEK+ ölkələrinin hasilatın azaldılması ilə bağlı razılaşmanın müddətini gələn ilin sonuna qədər uzadılmasıdır. 
L.Ə.
www.oxu.az
"
"OPEK-in yeni prezidenti bəlli olubOPEK-in yeni prezidenti BƏƏ-nin energetika naziri Süheyl əl Məzrui olacaq.
Oxu.Az-ın APA-ya istinadən verdiyi xəbərə görə, bu barədə OPEK-in hazırkı prezidenti Səudiyyə Ərəbistanının energetika naziri Xalid əl Falix bildirib.  
Süheyl əl Məzrui OPEK-in prezidenti vəzifəsini 2018-ci ilin yanvarın 1-dən icra etməyə başlayacaq.
Qeyd edək ki, OPEK neft hasilatının həcminin azaldılmasına dair razılaşmanın müddətini 9 ay artıraraq 2018-ci ilin sonunadək uzadıb.
S.B.
www.oxu.az
"
"Azərbaycan OPEK-in qərarını dəstəklədiVyanada OPEC Nazirlər Şurasının 173-cü iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlərin üçüncü görüşündə neft hasilatının azaldılmasına dair sazişin müddətinin 2018-ci ilin sonuna kimi uzadılması ilə bağlı razılıq əldə olunub.
Oxu.Az-ın məlumatına görə, OPEC və qeyri-OPEC ölkələrinin bu yeni razılaşmasına Azərbaycan da qoşulub.
İclasın yekunlarına dair Energetika Nazirliyinin mətbuat xidmətinə açıqlama verən energetika naziri Pərviz Şahbazov deyib ki, iclasda Vyana sazişinin imzalanmasından ötən bir il müddətində dünya neft bazarında vəziyyət təhlil edilib. Dünya iqtisadiyyatının inkişaf templəri, gözləntilər, neft, neft məhsullarına tələbatı əks etdirən təqdimatlar edilib. OPEC rəhbərliyi tərəfindən saziş iştirakçısı olan ölkələrin öhdəliklərin yerinə yetirilmə səviyyəsi dəyərləndirilib.Neftin qiymətində tərəddüdlərin tədricən sabitləşmə ilə əvəz olunması, son dövrdə neftin bir barrelinin qiymətinin 60-63 dollar səviyyəsinə yüksəlməsi, təklifin həcminin aşağı düşməsi, neft ehtiyatlarının nisbətən azalması və neft bazarında tarazlığın qismən bərpası OPEC+ çərivəsində əməkdaşlığın mütərəqqi nəticələri kimi qeyd olunub.
Bununla belə, Vyana razılaşmasını zəruri edən problemlərin tam aradan qalxmadığı əsas gətirilərək, Monitorinq Komitəsinin 2018-ci ilin martından sonra neft hasilatının azaldılması üzrə sazişin uzadılması təklifi irəli sürülüb və yekdiliklə razılaşdırılıb. Hasilatın əlavə həcmdə azaldılması məqsədəuyğun hesab edilməyib və öhdəliklərin olduğu kimi saxlanması qərara alınıb.
Energetika naziri Pərviz Şahbazov çıxışında bazarda qiymət sabitliyi üçün mühüm faktor olan tələbatın artmasının yaxın perspektivdə proqnozlaşdırılmadığını vurğulayaraq bildirib ki, neftin hazırkı qiymət diapazonunda belə saxlanılması üçün davamlı dəstək verilməlidir. Nazir tədbirdə yeni ölkələrin iştirakını təqdir edərək, bunu prosesin irəli aparılması üçün mühüm addım hesab edib. Pərviz Şahbazov OPEC çərçivəsində irəli sürülən təşəbbüslərə ilk vaxtdan qoşulan Azərbaycanın gündəlik hasilatı 35 min barrel azaltmaqla bağlı üzərinə götürdüyü öhdəliyi tam yerinə yetirdiyini diqqətə çatdırıb. “Azərbaycan dövləti olaraq mövqeyimiz bundan ibarətdir ki, hasilatın azaldılması ilə bağlı Sazişin gələn ilin sonuna kimi uzadılması məqsədəuyğundur və belə bir qərar neft bazarında əldə etdiyimiz nailiyyətləri uzunmüddətli etməklə daha da möhkəmləndirə bilər”-deyə energetika naziri əlavə edib.
Görüşün yekununda OPEC və təşkilata daxil olmayan ölkələr “Əməkdaşlıq Bəyannaməsi”nə imza atıblar. Azərbaycan da OPEC və qeyri-OPEC ölkələrinin növbəti bu anlaşmasını ölkənin maraqlarına uyğun hesab edərək, öz dəstəyini ifadə edib.
Toplantıya 14 OPEC üzvü, kartelə daxili olmayan 17 ölkə nəzərə alınmaqla ümumilikdə 32 ölkə qatılıb. Türkmənistan, Özbəkistan, Çad, Konqo, Misir və Uqanda müşahidəçi qismində iştirak edərək, prosesə dəstək nümayiş etdiriblər.
Xatırladaq ki, ötən il noyabrın 30-da OPEC üzrə gündəlik neft hasilatının 1,2 milyon barrel azaldılaraq 32,5 milyon barrelə endirilməsi barədə razılıq əldə olunub. Dekabrın 10-da isə Vyanada OPEC üzvləri ilə təşkilata daxil olmayan 11 ölkə, o cümlədən Azərbaycan ümumi hasilatın sutkada 558 min barrel azaldılması barədə sazişə imza atıb. 25 may 2017-ci il tarixində OPEC Nazirlər Şurasının 172-ci iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlər arasında neft hasilatının azaldılmasına dair sazişin müddətinin 2018-ci ilin birinci rübünün sonunadək uzadılması barədə razılıq əldə olunub.
S.B.
www.oxu.az
"
"Neft hasilatının azaldılmasına dair razılaşma uzadıldıOPEK və təşkilata üzv olmayan bir neçə digər ölkələrin neft və energetika nazirləri arasında neft hasilatının həcminin azaldılmasına dair sövdələşmənin müddətinin 2018-ci ilin sonunadək uzadılmasına dair razılıq əldə olunub. Qərar nazirlərin bu gün Vyanada keçirilən toplantısında qəbul olunub.
Oxu.Az-ın APA-ya istinadən verdiyi xəbərə görə, bu barədə Omanın neft naziri Məhəmməd bin Həməd ər Rümhi bildirib. Onun sözlərinə görə, razılaşmanın müddətini 2018-ci ilin martından sonra daha 9 ay uzadılacaq.
Nazir neft hasilatının azaldılmasına dair öhdəliklərdən azad edilmiş Liviya və Nigeriya üçün kvotaların tətbiq edilib-edilmədiyinə dair açıqlama verməyib.
S.B.
www.oxu.az
"
"Təbii qazdan istifadədə limiti keçənlərə – ŞAD XƏBƏR Mavi yanacağa görə istehlakçıların il ərzində keçdiyi limit yeni ildən sıfırlanacaq. 
Oxu.Az-ın xəbərinə görə, bu barədə AzVision.az-a “Azəriqaz” İstehsalat Birliyinin İctimaiyyətlə əlaqələr şöbəsinin rəisi İbrahim Kərbəlayev bildirib.
Qurum rəsmisi xatırladıb ki, Tarif Şurasının 22 dekabr 2016-ci il tarixli, 19 nömrəli qərarına uyğun olaraq sərf edilən təbii qazın dəyərinin 1700 kubmetri 10 qəpiklə, 1700 kubmetrdən artıq istifadə olunan hər kubmetr qazın dəyəri isə 20 qəpiklə hesablanır: 
“Qərar 2017-ci ilin yanvarın 1-dən qüvvəyə minib. Bu il ərzində keçilən limit yeni ildən sıfırlanacaq. 2018-ci ildə 1700 kubmetr təbii qazın hər kubmetr dəyəri 10 qəpiklə, 1700 kubmetrdən artıq sərf edilən təbii qazın dəyəri isə hər kubmetr üçün 20 qəpiklə hesablanacaq”.
Qeyd edək ki, son günlər bəzi istehlakçılar qaza görə tətbiq edilən limitin yeni ildən sıfırlanmayacağını iddia edərək, narahatlıqlarını ifadə edirdilər.

S.B.
www.oxu.az
"
"Palata: Bəzi sərbəst auditorlar ciddi nöqsanlara yol verməkdədir“Qlobal səviyyədə yaranmış yeni şəraitdə bank dələduzluğunu, müxtəlif maliyyə fırıldaqlarını həyata keçirmək və onu gizlətmək daha asandır”.
Oxu.Az APA-ya istinadən xəbər verir ki, bu barədə Auditorlar Palatasının sədri Vahid Novruzov bildirib.
Onun sözlərinə görə, hazırda cinayət yolu ilə əldə olunmuş pul vəsaitlərinin və ya digər əmlakın leqallaşdırılmasına və terrorçuluğun maliyyələşdirilməsi (PL/TM) məşğul olmaq çox asanlaşıb: 
“Bunun nəticəsində cinayətləri törədənlər və müəyyən təşkilatçıları ilə mübarizə hədsiz çətinləşib”.
Palata sədri deyib ki, PL/TM-ə qarşı mübarizənin gücləndirilməsi zərurəti maliyyə bazarları subyektlərində, o cümlədən banklarda, sığorta şirkətlərində aktuallığını qoruyur. V.Novruzov vurğulayıb ki, cinayət yolu ilə əldə olunmuş pul vəsaitlərinin və ya digər əmlakın leqallaşdırılmasına və terrorçuluğun maliyyələşdirilməsi hər bir ölkənin milli və iqtisadi təhlükəsinə ciddi zərbə vurur. 
“Təəssüf hissi ilə qeyd edirəm ki, bəzi sərbəst auditor təşkilatları və auditorlar bu sahədə ciddi nöqsanlara yol verməkdədirlər. Bu isə nəticədə auditə ictimai etimadın azalmasına səbəb olur”, - deyə o vurğulayıb.
S.B.
www.oxu.az
"
"Altı min dollarlıq kottec - FOTOAmerikalı gənc Stiv Aren Taylandda, manqo tarlasında özünə kottec tikib.
Oxu.Az Billionnews.ru saytına istinadla bildirir ki, qeyri-adi evin sahəsi 46 kvadrat təşkil edir və böyük bir meyvəni xatırladır.
Cəmisi 6 min dollara başa gələn üçotaqlı evin inşasına 6 həftə vaxt sərf olunub.











www.oxu.az
"
"Təbii qaz və elektrik enerjisinin qiymətləri - Bizdə və AvropadaAvropa Statistika Ofisinin məlumatına görə, 2017-ci ilin ilk yarısında Avropa Birliyində  100 kubmetr təbii qazın qiyməti 5,8 avro təşkil edib.
Oxu.Az “Anadolu” agentliyinə istinadən xəbər verir ki, Türkiyədə bu rəqəm 2,6 avro təşkil edir. Avropada ən bahalı təbii qaz satışı İsveçdən həyata keçirilir. Bu ölkənin vətəndaşları təbii qazdan istifadədə 12,1 avro ödəyirlər. Danimarkada bu rəqəm  8,1 avro, Portuqaliyada 7,7 avro, Hollandiyada 7,6 avro təşkil edir. 
Almaniyada 100 kubmetr təbii qaza 6,1, Fransada, Böyük Britaniyada 4,7, İspaniyada isə 6,7 avro ödənilir.
Elektrik enerjisinə gəlincə, AB-də orta hesabla 20,4 avro ödənilir. Bolqarıstanda 100 kilovat saat elektrik enerjisinin dəyəri  9,6 avro, Litvada 11,2 avro, Macarıstanda 11,3 avro, Xorvatiya və Rumıniyada isə 12 avrodur. 
Qeyd edək ki, Azərbaycanda 1 kilovat saat elektrik enerjisinin topdansatış  tarifi  7 qəpik müəyyən edilib. Bu da 100 kilovat saat elektrik enerjisinin dəyərinin 7 manat – 3, 4713 avro olması deməkdir. Təbii qazın 1 kubmetrinin dəyəri 10 qəpik təşkil edir. Beləliklə, 100 kubmetr təbii qazın istifadəsi 10 manata – 4,959 avroya bərabərdir.
L.Ə.
www.oxu.az
 
"
"Neftin qiyməti bahalaşmağa başladı ICE London qitələrarası birjasında Brent markalı neftin 2018-ci ilin yanvar ayı üzrə fyuçə qiyməti 0,6 faiz bahalaşaraq 64,02 dollara yüksəlib. 
Oxu.Az xəbər verir ki, neftin qiyməti sonuncu dəfə 2017-ci ilin noyabr ayının 10-da  64 dollar olub.
Qeyd edək ki, neftin bahalaşmasına səbəb OPEK+ ölkələrinin hasilatın azaldılması ilə bağlı qərarın 2018-ci ilin sonuna qədər uzadılması olub.  
L.Ə.
www.oxu.az
"
"Dollar sabah neçəyə olacaq? – RƏSMİ MƏZƏNNƏAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 01.12.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub.
A.M.
www.oxu.az
"
"OPEK hasilatla bağlı qərarını gələn ilin sonuna qədər qüvvədə saxlayacaq OPEK üzvləri 2018-ci ilin sonunadək nazirlik səviyyəsində tədarükün azaldılması ilə bağlı müddəti uzatmağa razılıq veriblər.
Oxu.Az Bloomberg-ə istinadən xəbər verir ki, bu barədə qərar nazirlərin Vyanada görüşündə qəbul edilib. Nazirlər bildirib ki, bazarın bərpası hələ başa çatmayıb.
Müzakirələr ictimaiyyətə açıq olmadığı üçün adlarının açıqlanmasını istəməyən nümayəndə heyətinin sözlərinə görə, danışıqlar 2018-ci ilin ortalarında müqaviləni yenidə gözdən keçirmək yönündə razılaşma ilə bitib.
L.Ə.
www.oxu.az
"
"İlk bitkoin bankomatı quraşdırıldı Kiprdə ilk bitkoin bankomatı quraşdırılıb.
Oxu.Az Lent.az-a istinadən xəbər verir ki, kriptovalyutanın alınması üçün terminal Limasola şəhərindəki “Pitta & More” barında yerləşir.
Aparatın sahibi olan “Hello Group” şirkətindən bildiriblər ki, bu bankomat turistlər arasında populyarlığa malik olacaq. Kiprdəki bankomat bir bitkoinin 11 min dollar həddini keçdiyi “Bitkoin xəstəliyi” dövrünün pikində açılıb. Kafe sahibinin sözlərinə görə, bu vəziyyətə baxmayaraq, iki gün ərzində bankomatdan heç kəs istifadə etməyib.
Bitkoini əldə etmək üçün istifadəçilər elektron pul qabının QR-şifrəsini daxil etməlidirlər. Bundan sonra həmin an üçün ən sərfəli məzənnəni təqdim edən kriptovalyuta birjalarının biri ilə rabitə yaranacaq. 
Qeyd edək ki, dünya birjalarının lideri olan “CME Group” şirkətinin kriptovalyutaların fyuçerslərə bağladığını elan etməsindən bitkoinin məzənnəsi sürətlə artmağa başlayıb. Bu layihəyə sonradan “Nasdaq” birjası da qoşulub. Bu isə ajiotajı xeyli artırıb və məzənnənin artımına səbəb olub.
L.Ə.
www.oxu.az
"
"""NIKOIL | Bank"" korporativ saytını yenilədi""NIKOIL | Bank"" Sizləri yenilənmiş korporativ veb-saytına ziyarət etməyə dəvət edir.
Sayt yenidən dizayn edilib, bölmələrin quruluşu və məzmunu yenidən qurulub, istifadəsi maksimum rahatlığa qədər asanlaşdırılıb.
Dünya və korporativ standartlara, həmçinin qanunvericiliyin tələblərinə cavab verən  www.nikoil.az saytı naviqasiyada çox sadə və rahatdır. Fərdi dizayner yanaşması mühüm informasiyalarla: bank haqqında, onun tarixi, strategiyası, təşkilati strukturu, missiyası və maliyyə göstəriciləri, aktual məhsulları və onların şərtləri, xüsusi təkliflər, son xəbərlər haqqında asanlıqla və müfəssəl tanış olmağa və özünüz üçün yenilənmiş məhsul xəttində sizin və ya bankın onlayn-çat əməkdaşlarının köməyi ilə bu və ya digər bank məhsullarını seçməyə imkan yaradır.
Kredit və ya plastik kartlar üçün onlayn-ərizə, kredit və ya kommunal ödəmələr, depozit və kredit hesablayıcıları, məhsulun rahat seçimi üzrə köməkçilər, internet-bankinq, bankın bütün filial və bankomatlarını dəqiq göstərən xəritə - bunlar hələ yeni  www.nikoil.az  korporativ saytının xidmətlərinin tam siyahısı deyildir.
""NIKOIL | Bank"" Bakıda və Azərbaycanın regional mərkəzlərində satışın inkişaf etmiş şəbəkəsi olan universal maliyyə-kredit təşkilatıdır. Bank müasir və etibarlı bank xidmətlərinin, o cümlədən – hesablaşma, depozit, akt, kredit və zəmanət əməliyyatlarının tam paketidir (qovluğudur). Korporativ saytdan başqa, bütün bank məhsulları, aksiyalar və xüsusi təkliflər barədə informasiyaları qısa (012) 981 nömrəsindən əldə edə bilərsiniz.
Sosial şəbəkədə bankın rəsmi səhifəsinin ünvanı:
https://www.facebook.com/bank.nikoil
www.oxu.az
"
"""OPEK+""-dan hasilatla bağlı qərar OPEK+ ölkələrinin xarici işlər nazirlikləri neft hasilatının azaldılması ilə bağlı qərarın müddətinin 9 ay – 2018-ci ilin sonuna qədər uzadılmasını irəli sürüb.
Oxu.Az xəbər verir ki, Omanın neft və qaz naziri Məhəmməd bin Hamad ar-Ruxmi hasilatın azaldılması ilə bağlı qərarın ilin sonuna qədər qüvvədə qalmasının tərəfdarı olduqlarını deyib: “Lakin bəllidir ki, monitorinq komitəsinə daxil olan ölkələr daim görüşlər keçirəcək. Bu görüşlərdə bazarın vəziyyəti qiymətləndiriləcək. Növbəti görüş 2 ay sonra Omanda baş tutacaq”.
O, hazırda razılaşmanın uğurla icra edildiyini deyib: ""OPEK+ ölkələrinin hasilatın müddətinin uzadılmasına qarşı çıxmayacaqlarını düşünürəm"".
L.Ə.
www.oxu.az
"
"Sahibkarlara manatla kreditlər bu şəkildə veriləcək - VİDEOAzərbaycan Respublikasının prezidenti İlham Əliyev sahibkarlar tərəfindən manatla alınan kreditlərə təminat verilməsi və hesablanmış faizlərə görə subsidiya verilməsi qaydalarını təsdiq edib.
Oxu.Az-a bu barədə şərh verən İqtisadi İslahatların Təhlili və Kommunikasiya Mərkəzinin departament rəhbəri Ayaz Çaparlı bildirib ki, Azərbaycan sahibkarlarının kredit almaq imkanları daha da genişlənib: ""Yeni qaydalara əsasən, əlverişli kredit üçün sadə mexanizm qurulub. Belə ki, ilk növbədə borcalan kredit sifarişi ilə müvəkkil banka müraciət edir. Sonra bank təhlil aparır və əgər münasibdirsə, zəmanət üçün Kredit Zəmanət Fonduna müraciət edir. 200 min manat və ondan aşağı məbləğdə olan zəmanətin verilməsi üzrə 3 iş günü, 200 min manatdan yuxarı olan məbləğdə isə 10 iş günü ərzində qərar qəbul edilir"".
Zəmanət veriləcək kreditlər bu tələblərə cavab verməlidir
Departament rəhbəri Ayaz Çaparlı deyir ki, zəmanət almaq üçün Kredit Zəmanət Fondu və müvəkkil banklar arasında çərçivə müqaviləsi bağlanılır. Zəmanət yalnız Azərbaycanın qeyri-neft sektorunda olan sahibkarların öhdəlikləri üzrə verilir. Bundan əlavə, zəmanət veriləcək kreditlər aşağıdakı tələblərə cavab verməlidir:
Kreditin məbləği 30 000 (otuz min) manatdan az olmamalı; 
Bir borcalanın və ya bir-biri ilə əlaqədar borcalanlar qrupunun bütün müvəkkil banklar üzrə  zəmanət verilən cəmi kreditlərinin məbləği 3 000 000 (üç milyon) manatdan çox olmamalı; 
Kreditin müddəti 7 (yeddi) ildən çox olmamalı;
Kredit xəttinin müddəti 12 (on iki) aydan artıq olmamalı; 
Kredit üzrə güzəşt müddəti 2 (iki) ildən artıq olmamalı;
Dövriyyə vəsaitlərinin maliyyələşdirilməsi məqsədilə alınmış kreditlərin müddəti 2 (iki) ildən artıq olmamalı.
Qeyd etmək vacibdir ki, zəmanət kreditin yalnız əsas borcu üzrə verilir və bir kredit üzrə zəmanətin kreditə nisbəti 15%-dən az və 75%-dən çox olmamalıdır. Həmçinin, bir borcalan üzrə bir zəmanətin aşağı həddi 15 000 (on beş min) manat, bütün zəmanətlərin yuxarı həddi isə 500 000 (beş yüz min) manat məbləğində olmalıdır.
Yeni fəaliyyətə başlayan sahibkarların kreditləri üzrə zəmanət maliyyələşdirilməli olan layihənin ümumi dəyərinin minimum 25%-i həcmində vəsaiti borcalanın müvəkkil bankdakı hesaba mədaxil etməsi və ya borcalanın layihə üzrə xərclədiyi vəsaitlərin layihənin ümumi məbləğinin minimum 25%-ni təşkil etməsi (ödəniş sənədləri ilə təsdiq olunduqda) halında verilir. Eyni zamanda, zəmanət verilmiş kredit vəsaitlərindən borcalan yalnız təyinatına uyğun və nağdsız qaydada istifadə etməlidir.
Faizlər və veriləcək subsidiyalar  
A.Çaparlının əlavə edib ki, Kredit Zəmanət Fondu sahibkarlar tərəfindən manatla alınan kreditlərə hesablanmış faizlərə görə də subsidiya da verəcək. Subsidiyasının verilməsi üçün müvəkkil bankın müraciəti Kredit Zəmanət Fonduna zəmanət alınması ilə bağlı tələb olunan sənədlərlə eyni vaxtda təqdim edilir. Sözügedən faiz subsidiyası illik faiz dərəcəsi 20%-dən çox olmayan kreditlər üçün verilir və faiz subsidiyası kreditin faiz dərəcəsinin azı 6 faiz bəndini borcalanın ödəməsi şərtilə aşağıdakı hədlərdə verilir:
Müddəti 3 (üç) il və ondan az olan kreditlər üçün – illik faiz dərəcəsinin 8 faiz bəndi miqdarında;
Müddəti 3 (üç) ildən artıq olan kreditlər üçün – illik faiz dərəcəsinin 10 faiz bəndi miqdarında. 
İqtisadi İslahatların Təhlili və Kommunikasiya Mərkəzinin departament rəhbəri Ayaz Çaparlı bildirib ki, müddəti üç ildən artıq olan kreditlər üçün faiz subsidiyası yalnız 3 il müddətində verilir.  “Burada qeyd etmək lazımdır ki, subsidiya dövlət büdcəsinin vəsaiti hesabına ödəniləcək. Kredit Zəmanət Fondu sahibkarlıq subyektlərində monitorinq sistemi quracaq. Monitorinqin başlamasından ən azı 3 (üç) iş günü əvvəl sahibkarlıq subyekti və müvəkkil banka monitorinq barədə məlumat verilir. Prezident İlham Əliyev tərəfindən Kredit Zəmanət Fondunun yaradılması real sektorla maliyyə sektoru arasındakı iqtisadi tarazlığın bərpa olunması, maliyyə risklərinin bölünməsi, bankların dayanıqlığının və real sektora maliyyə axınının gücləndirilməsi, əks-dollarlaşmanın stimullaşdırılması və Azərbaycanda rəqəmsal ödənişlərin genişləndirilməsinə nail olmaq üçün mühüm bir addımdır. Bu maliyyə inklüzivliyinin artırılması, sahibkarların maliyyə mənbələrinə çıxış imkanlarının genişləndirilməsi və maliyyə xidmətləri ilə təminatının yaxşılaşdırılmasına xidmət edəcək. Ölkədə maliyyə inklüzivliyinin artımına nail olunması iqtisadi fəaliyyətin dəstəklənməsinə, sahibkarlığın inkişafına, məşğulluğun yaxşılaşdırılmasına da əlavə dəstək verəcək”. 
Qeyd edək ki, Kredit Zəmanət Fondunun yaradılması “Kiçik və orta sahibkarlıq səviyyəsində istehlak mallarının istehsalına dair Strateji Yol Xəritəsi”ndə öz əksini tapmış islahatlardan biridir. Belə ki, cənab prezident İlham Əliyevin rəhbərliyi ilə ölkədə aparılan kompleks iqtisadi islahatların növbəti mühüm tədbiri qeyri-neft sektorunun inkişafı və yeni iş yerlərinin yaradılması üçün münbit şərait yaradır.
 

L.Ə.
www.oxu.az
 
 
"
"Yumurtanın qiymətini kim qaldırır?Ölkədə quşçuluq broylerlərində yumurtanın qiyməti bahalaşmayıb.
Oxu.Az xəbər verir ki, bu barədə Trend-ə açıqlamasında Azərbaycan Quşçular Cəmiyyətinin sədri Aydın Vəliyev deyib.
Onun sözlərinə görə, broyler fabriklərində yumurtanın qiyməti sabit olaraq qalır: ""Broylerlərdə yumurtanın qiyməti 11 qəpikdir. Bu qiymət neçə vaxtdır ki, dəyişməz qalıb. Biz yemi xaricdən dollarla alsaq da, qiymət artımı etmirik. Yumurtanın qiymətini mağazalar, sakibkarlar özləri bahalaşdırır. Bunun bizə aidiyyəti yoxdur. Bizdə normal yumurta 11, bir az böyük olan yumurtalar isə 12 qəpikdir"".
A.Vəliyev qeyd edib ki, kənd yumurtasının qiyməti isə 16 qəpikdən baha deyil: ""Marketlərdə baha olan qiymətlərə biz müdaxilə edə bilmirik. Bizdə əksinə, toyuğun qiymətində 10 qəpik ucuzlaşma olub"".
Qeyd edək ki, son zamanlar kənd yumurtasının 1 ədədinin qiymətinin 25 qəpiyədək bahalaşması hallarına rast gəlinib.
E.Ə.
www.oxu.az
"
"Qlobal ticarət dövriyyəsində artım davam edəcək - PROQNOZBu ildə ticarət müharibələri yaşanacağı proqnozlaşdırıldığı halda, qlobal ticarətin həcmində kəskin artım baş verib. 
Oxu.Az xəbər verir ki, bu barədə Report.az ""Bloomberg"" agentliyinə istinadən məlumat verib.
Qeyd edilib ki, Beynəlxalq Valyuta Fondu (IMF) 2018-ci ildə də bu trendin davam edəcəyini proqnozlaşdırır.
IMF 2017-ci ildə qlobal ticarət və xidmət dövriyyəsinin 4,2% artacağını ehtimal edir. Qeyd edək ki, 2016-cı ildə bu göstərici 2,4% təşkil edib. IMF-ə görə, bu il son 3 ildə ilk dəfə qlobal ticarət dövriyyəsinin artım tempi istehsal həcminin artım tempini qabaqlayacaq.
Cari vəziyyətdə ən çox mənfəəti nəhəng istehsalçı ökələr - Almaniya və Çin, elektronika istehsalında Cənubi Koreya əldə edəcək. İstehsal sektorunda fəallıq indikatorlarının artması onu göstərir ki, qlobal ticarət dövriyyəsində artım 2018-ci ildə də davam edəcək. Lakin buna baxmayaraq, proteksionizm təhlükəsi hələ də sovuşmayıb. ABŞ ədalətli ticarət prinsiplərinin bərpa edilməsi məqsədilə bir sıra ölkələrlə ticarət anlaşmalarına yenidən baxacağını bildirib.
Risklərə baxmayaraq, ""Goldman Sachs"" və ""Barclays"" kimi nəhəng banklar 2018-ci ildə dünya iqtisadiyyatının 4% artacağını proqnozlaşdırır.
L.Ə.
www.oxu.az
"
"""Bank Respublika"" 500 min manatadək aqrokredit təklif edirBiznes hədəflərinə nail olmaq üçün ""Bank Respublika"" aqrokredit məhsulunu təklif edir. Bu bank məhsulu aqrar sektorunda  çalışan sahibkarlara dəstək vermək və onlara sərfəli şərtlərlə kreditlərin verilməsi məqsədini güdür.
Aqrokreditin maksimal məbləği 500 min manat (USD və Avro ekvivalenti də verilə bilər) təşkil edir, müddəti isə 6 aydan 24 ayadək ola bilər (müştərinin istəyi ilə müddət artırıla bilər).
Kredit fərdi şərtlərlə təklif edilir və hər bir biznesin xüsusiyyətlərini nəzərə alır. Həmçinin, müştərinin istəyi ilə sərbəst ödəniş qrafiki də təklif oluna bilər. Hər bir sahibkarın maraqlarını nəzərə alaraq, bank tərəfindən 6 aydan 12 ayadək güzəşt müddəti də tətbiq edilir.     
""Bank Respublika""nın biznes sahəsində xidmət göstərməsinin başlıca hədəfi – hər bir sahibkar üçün faydalı maliyyə partnyoru olmaqdır.
Şərtlər haqqında daha ətraflı məlumat bankın saytında verilir.
Bank Respublika – 25 il Sizə Faydalı!
www.oxu.az
"
"Azərbaycanda ""Euro-5"" benzin və dizelin istehsal tarixi bəlli olduHeydər Əliyev adına Bakı Neft Emalı Zavodunda (BNEZ) aparılan yenidənqurma və modernizasiya işləri çərçivəsində dizel mərhələsinin 2020-ci il noyabrın 30-da, benzin mərhələsinin isə 2021-ci il fevralın 28-də yekunlaşacağı gözlənilir.
Oxu.Az Report-a istinadən xəbər verir ki, zavodun baş mühəndisi Rasim İbrahimov 2021-ci ildə zavodda aparılan işlərin başa çatacağını bildirib: ""Dizel fazası ilə benzin fazasının başa çatması arasında cəmi 4 ay vaxt var. İlkin olaraq dizel istehsalına başlanılacaq. Modernizasiyadan sonra zavodda ildə təxminən 3 mln. ton həcmində ""Euro-5"" standartının tələblərinə cavab verən dizel istehsal ediləcək"".
Benzin istehsalına gəlincə, baş mühəndis qeyd edib ki, görülən işlərdən sonra benzin istehsalının həcmi hazırkı göstəricidən 1,2-1,3 mln. ton artıq olacaq: ""Hazırda zavodda benzin istehsalının həcmi təxminən ildə 1 mln. ton təşkil edir. ""Ai-92"" markalı benzinə olan daxili tələbat tam ödənilir. İstehsalın həcmi artırıldıqdan sonra əlavə həcmlər ixraca yönəldilə bilər"", - o əlavə edib.
Baş mühəndis bildirib ki, yenidənqurma və moderniyasiya işləri çərçivəsində hazırda yeni bitum qurğusunun inşası davam edir, digər qurğular üzrə isə EPC (Mühəndislik, Satınalma və Tikinti) podratçısının seçilməsi gözlənilir: ""Bitum qurğusu gələn ilin III rübündə istifadəyə veriləcək"".
Qeyd edək ki, BNEZ-in yenidənqurma və modernizasiyası layihəsinin üç mərhələdə icrası nəzərdə tutulub. Zavodda modernizasiya və yenidənqurma işlərindən sonra emal gücü hazırkı illik 6 mln. tondan 7,5 mln. tona çatıdırılacaq.
Görülən işlərdən sonra müəssisədə istehsal olunacaq avtomobil benzininin illik istehsal həcmi 2,2 mln. ton, dizel yanacağının 3 mln. ton, ağ neftin isə 1 mln. ton təşkil edəcək.
L.Ə.
www.oxu.az
"
"FES virtual valyuta istehsal edə bilər ABŞ Mərkəzi Bankının (FES) Nyu-York şöbəsinin rəhbəri Ulyam Dudley bankın virtual valyuta dövriyyəyə buraxmaq istiqamətində düşünməyə başladığını bildirib.
Oxu.Az xəbər verir ki, Dudley dəyəri 10 000 dolları ötən bitkoinin etibarlı investisiya aləti olmadığını qeyd edib.
O bildirib ki,  bitkoin mövzusunda təmkinlidir: “Fikrimcə, bitkoinin dəyəri ilə baş verənlər spekulyativdir”.
Dudleyin sözlərinə görə, bitkoin dollara rəqib ola bilməz: “Lakin virtual valyuta texnologiyası diqqətimizdədir. FES-in virtual valyuta buraxması haqqında danışmaq hələ tezdir. Lakin bu yöndə düşünməyə başlamışıq”.
L.Ə.
www.oxu.az
"
"Azərbaycana 1 mln. tut tingi gətirildiKənd Təsərrüfatı Nazirliyi (KTN) Azərbaycanda baramaçılığın yem bazasının formalaşdırılması, tut (çəkil) tinglərinin tədarükü, barama toxumçuluğunun təşkili və digər istiqamətlər üzrə müvafiq tədbirlərin həyata keçirilməsini davam etdilir. Bu tədbirlər çərçivəsində Çindən Azərbaycana 1 mln. ədəd tut (çəkil) tingləri gətirilib.
Oxu.Az bu barədə nazirliyə istinadən xəbər verir. 
""Rayonlarda yeni intensiv tipli tut (çəkil) bağlarının salınması məqsədilə tut tinglərinin alınması üçün Çinin “Shandong Guangtong Silkworm Eggs Co” LTD şirkəti ilə tender müqaviləsi bağlanılıb. Müqavilənin şərtlərinə uyğun olaraq şirkət tərəfindən tədarük edilmiş 1 mln. ədəd tut tingləri hava nəqliyyatı vasitəsilə Azərbaycana gətirilib"", - deyə nazirliyin məlumatında qeyd olunub. 
Yüklər Heydər Əliyev adına Hava Limanından nazirliyin hazırladığı bölgü əsasında, ayrılmış nəqliyyat vasitələri ilə operativ surətdə Lənkəran, Tovuz, Şəki, Bərdə və Ucar rayonlarına yola salınıb və sonradan bölgüyə uyğun olaraq bu rayonlardan ətraf 38 rayona paylanılacaq.
Qeyd edək ki, gətirilən çəkil tingləri beynəlxalq standartlara cavab verən, 2 illik calaq olunub, həm daşınmasını asanlaşdırmaq, həm də sükunət dövrünü başa vurmaq məqsədilə kök boğazından 50 sm olmaqla kəsilib hazırlanıb və fermer və sahibkarlara ödənişsiz əsaslarla veriləcək.
Gətirilmiş tinglər fitosanitar baxışdan keçirilib və bu gündən artıq rayonlarda əkininə başlanılıb. 
E.Ə.
www.oxu.az
"
"Vergilər nazirinin yeni müşaviri təyin olunubVüqar İsmayılov Azərbaycan vergilər nazirinin vergi cinayətlərinin ilkin araşdırması məsələləri üzrə müşaviri təyin olunub.
Oxu.Az Trend-ə istinadən xəbər verir ki, bundan əvvəl V.İsmayılov nazirliyin Daxili Təhlükəsizlik Departamentinin baş direktoru vəzifəsində işləyib.
Qeyd edək ki, hazırda vergilər nazirinin 14 müşaviri fəaliyyət göstərir.
L.Ə.
www.oxu.az
"
"Dünya maliyyə bazarlarını vəlvələyə salan valyuta - Onu almağa dəyərmi? - MÜSAHİBƏVirtual valyuta olan bitkoin 9,009.15 dollara qədər ucuzlaşdıqdan sonra 10,787.99 dollara qədər bahalaşıb. İlin əvvəlindən 11 dəfəyə yaxın dəyər qazanan bitkoinin bundan sonra bazardakı mövqeyinin necə olacağı maraq doğurur. 
Oxu.Az-ın bu yöndə suallarını kriptovalyuta bazarının təhlili üzrə ixtisaslaşmış ""ForkLog"" (https://forklog.com/, http://forklog.consulting/) jurnalının yaradıcısı Anatoliy Kaplana cavablandırıb. 
- Bitkoinin dəyərinin bundan sonra da bahalaşması gözlənilirmi? 
- Bazarda iki istiqamətdə rəy var. Ekspertlərin bir qismi hesab edir ki, bitkoinin qiymətində artım davam edəcək. Ciddi koreeksiyaya gətirib çıxarmayacaq. Çünki kriptovalyuta bazarı genişlənir. Digər qisim isə düşünür ki, bazar isinəcək, 2014-2015-ci ildəki kimi, kriptovalyutanın durğunluq dövrü təkrarlanacaq. Lakin həmin dövrdə bazarın həcmi çox kiçik idi. 500, hətta 200 dollara olan bitkoin heç kimə lazım deyildi. Bitkoin istifadəçilərə o zaman maraqlı oldu ki, dəyəri 1000 dollara yüksəldi. Kriptovalyutanın dəyəri nə qədər sürətlə bahalaşır, o qədər də alıcıların sayı artır. Bu da bazarın qanunauyğunluğudur. 
- Bəzi ekspertlər hesab edir ki, bitkoinin ilin əvvəlindən 10 min dollara qədər bahalaşması onun çöküş ehtimalını 80 faizə yüksəldib. Bu proqnoz nə dərəcədə realdır? 
- Ekspertlərin fikrincə, bitkoinin dəyərinin 10 min dollara yüksəlməsi onun 50 min dollar və daha yüksək olma şansını artırır. Kriptovalyuta bazarı kimi tənzimlənməyən bazarlarda bir çox ssenarilər realistdir, çünki heç kim qiyməti sabitləşdirməyəcək. Digər tərəfdən, bitkoin 80 faiz ucuzlaşarsa, alıcıların sayı artacaq. Bir sözlə, hər hansı düşüş qarşılanacaq. 
- Bitkoin dollar, avro kimi valyutaları bazardan sıxışdırıb çıxaracaqmı?
- Hazırkı şəraitdə bitkoin daha çox qızıla bənzəyir, nəinki valyutaya. Yəni dəyərin qorunması üçün bir vasitədir. Avro və dollara hesablaşma aləti kimi yox,  pul vəsaitlərinin qorunması aləti kimi yanaşsaq, bitkoin bu istiqamətdə daha cəlbedicidir. Ona görə ki, hesabınızdakı avro və dollardan fərqli olaraq, bitkoini dondurmaq, həbs qoymaq mümkün deyil. Yatırımları qızılda saxlamaq belə bitkoin qədər rahat olmaya bilər. Ancaq bitkoinə ödəniş vasitəsi kimi yanaşsaq, bu gün o, geniş bazarda dollar və avro ilə rəqabətə girə bilməz. 
L.Əliyeva
www.oxu.az 
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az 
"
"Baş nazirin müavini: Bu, ""qara mühasibatlığ""ın ortaya çıxmasına zəmin yaradır""Bu gün Azərbaycanda 4,9 milyon əmək qabiliyyətli insan var. Bunun 4,7 milyon nəfəri məşğuldur. Onların 1,5 milyon nəfəri muzdla işləyir, 1,7 milyon nəfəri kənd təsərrüfatında çalışır. Bunlardan 1,5 milyon nəfər əmək müqaviləsi bağlayan, rəsmi fəaliyyət göstərən insanlardır. Yerdə qalanlar qeyri-rəsmi formada əmək fəaliyyəti ilə məşğul olanlardır"".
Oxu.Az APA-ya istinadən xəbər verir ki, bunu bu gün baş nazirin müavini, Əmək Münasibətlərinin Tənzimlənməsi və Koordinasiyası Komissiyasının sədri Əli Əhmədov ""Azərbaycan Respublikasında qeyri-rəsmi məşğulluğun qarşısının alınmasına dair Tədbirlər Planı""nın icrası ilə bağlı keçirilən mətbuat konfransında bildirib.
Ə. Əhmədov deyib ki, qeyri-rəsmi məşğulluğun aradan qaldırılmaması ciddi sosial məsələ olaraq qarşıda durur: ""Qeyri-rəsmi məşğulluq qeyri-rəsmi iqtisadiyyatın yaranması üçün çox münbit şəraitlərdən biridir. Azərbaycan hökuməti qeyri-rəsmi məşğulluqla bağlı yaranmış vəziyyətin tezliklə aradan qaldırılmasını istəyir. İkincisi, qeyri-rəsmi məşğul insanlar vergidən yayınırlar, sosial ödənişlərin həyata keçirilməsində də ciddi problemlər yaranır. Qeyri-rəsmi məşğulluq bu fəaliyyətlə məşğul olan insanların sosial və əmək hüquqlarının qorunmasına da problem yaradır"".
Baş nazirin müavini qeyd edib ki, qeyri-rəsmi məşğulluq qeyri-leqal məşğulluq olanda daha ciddi problemə yol açır: ""Qeyri-rəsmi məşğulluq ""qara mühasibatlığ""ın da ortaya çıxmasına zəmin yaradır. Dövlət Sosial Müdafiə Fonduna qanuni ödənişlərin həyata keçirilməsində problemə yol açır. Qanunvericiliyə edilən son dəyişikliyə əsasən, insanların pensiya almaq hüququ Dövlət Sosial Müdafiə Fonduna işlədikləri dövr ərzində ödədikləri vəsaitlə bağlı olacaq. Belə olan halda qeyri-rəsmi məşğul olan insanlar Dövlət Sosial Müdafiə Fonduna vəsait ödəmirsə, pensiya almaq hüququ yaranacaq. Ona görə hökumət bu problemi tənzimləmək istəyir ki, insanlarımız gələcəkdə ağır duruma düşməsinlər. Ona görə Əmək Münasibətlərinin Tənzimlənməsi və Koordinasiyası Komissiyası yaradılıb"".
E.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 30-na Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"""Kredit Zəmanət Fondu"" kimlərə dəstək olacaq?- VİDEO Prezident İlham Əliyev “Azərbaycan Respublikasının Kredit Zəmanət Fondu” Açıq Səhmdar Cəmiyyətinin fəaliyyətinin təmin edilməsi haqqında fərman imzalayıb. O cümlədən dövlət başçısı fondun nizamnaməsini təsdiqləyib. ""Kredit Zəmanət Fondu""nun fəaliyyət istiqaməti nədən ibarət olacaq, qurumun yaradılma məqsədi nədir? 
Oxu.Az-ın bu yöndə suallarına cavab verən iqtisadçı-ekspert Vüqar Bayramov bildirdi ki, Azərbaycanda kiçik və orta sahibkarların kreditlərə əlçatanlıq səviyyəsi yüksək deyil: “Bu kreditlərə zəmanət verilmədiyindən kommersiya bankları kiçik və orta sahibkarlarla işləməkdə maraqlı deyillər. Kiçik və orta sahibkarlıqda risk nisbətən yüksəkdir. O baxımdan zəmanət fondunun yaradılmasına ehtiyac var”.
Ekspertin sözlərinə görə, fondun yaradılmasından sonra kiçik və orta sahibkarlar kredit alan zaman Fondun zəmanətindən istifadə etmək imkanına malik olacaqlar: “Fondun həmin kreditlərə zəmanət vermək səlahiyyəti olacaq. Müraciətlər Fondun əsasnaməsinə uyğun olaraq konkret meyarlar əsasında seçiləcək və qiymətləndiriləcək. Zəmanətin verilməsi kiçik və orta sahibkarların kredit alma imkanlarını xeyli asanlaşdıracaq. Artıq bank kiçik və orta sahibkarlarla işləməkdə maraqlı olacaq”. 
Qeyd edək ki, prezidentin fərmanına əsasən ""Kredit Zəmanət Fondu"" ASC sahibkarların müvəkkil banklardan manatla aldıqları kreditlərə təminat verən və Azərbaycan prezidentinin müəyyən etdiyi hallarda və qaydada həmin kreditlərə hesablanmış faizlərin bir hissəsinə subsidiya verən hüquqi şəxsdir. 

L.Ə.
www.oxu.az
"
"""Kredit Zəmanət Fondu"" ASC-nin nizamnamə kapitalı müəyyənləşdi ""Kredit Zəmanət Fondu"" ASC-nin nizamnamə kapitalı 100 mln. manat məbləğində müəyyənləşib.
Oxu.Az APA-ya istinadən xəbər verir ki, prezident İlham Əliyev ""Kredit Zəmanət Fondu"" ASC-nin nizamnaməsini təsdiqləyib.
Cəmiyyətin nizamnamə kapitalı onun səhmlərinin nominal dəyərindən təşkil olunur və nominal dəyəri 10 manat olan 10 mln. ədəd sənədsiz, adi, adlı səhmdən ibarətdir.
ASC-nin nizamnamə kapitalının artırılması və ya azaldılması Mülki Məcəllədə nəzərdə tutulmuş qaydada həyata keçirilir.
Cəmiyyətin əmlakı nizamnamə kapitalına daxil olan əmlakdan, dövlət büdcəsindən ayırmalar, öz fəaliyyətindən əldə olunan daxilolmalar, ASC tərəfindən emissiya olunan istiqrazların yerləşdirilməsindən əldə olunan vəsaitlər, alınan kreditlər, yardımlar, qrantlar, habelə qanunla qadağan olunmayan digər mənbələr hesabına formalaşır.
Fondun əmlakı onun müstəqil balansında əks olunur. Cəmiyyət öz əmlakı üzərində sahiblik, istifadə və sərəncam vermək hüquqlarına malikdir.
Cəmiyyət qanunla nəzərdə tutulmuş icbari ödənişləri ödədikdən sonra fəaliyyəti nəticəsində əldə edilmiş xalis mənfəət üzərində müstəqil sərəncam vermək hüququna malikdir.
Fondun milli valyutada pul vəsaiti Azərbaycan Mərkəzi Bankında (AMB) açılan bank hesabında saxlanılır.
Cəmiyyət sərbəst pul vəsaitlərindən yalnız aşağıdakı istiqamətlərdə istifadə edə bilər:
- dövlət qiymətli kağızlarının əldə olunması üçün;
- müvəkkil banklarda və ya kredit reytinqi Azərbaycan Respublikasının (suveren) borc reytinqindən maksimum 1 pillə aşağı olan yerli banklarda depozitlərin yerləşdirilməsi üçün.
Səhmdarların ümumi yığıncağı ASC-nin ali idarəetmə orqanıdır.
ASC-nin Müşahidə Şurası, prezidenti ilə razılaşdırılmaqla, Maliyyə Nazirliyinin (1 nəfər), İqtisadiyyat Nazirliyinin (1 nəfər), Mərkəzi Bankın (1 nəfər), Maliyyə Bazarlarına Nəzarət Palatasının (1 nəfər), Dövlət Neft Fondunun (1 nəfər), Sahibkarlar (İşəgötürənlər) Təşkilatları Milli Konfederasiyasının (1 nəfər) və Azərbaycan Banklar Assosiasiyasının (1 nəfər) nümayəndələrindən ibarət tərkibdə formalaşdırılır. Müşahidə Şurası ictimai (ödənişsiz) əsaslarla fəaliyyət göstərir.
Müşahidə Şurasının üzvləri öz aralarından ardıcıl qaydada sədri seçirlər. Sədrin səlahiyyət müddəti 1 ildir və o, ardıcıllıq nəzərə alınmaqla, növbəti müddətlərə yenidən seçilə bilər.
Müşahidə Şurasının iclasları ən azı rübdə bir dəfə keçirilir. Müşahidə Şurasının növbədənkənar iclasları ümumi yığıncağın, şuranın hər hansı bir üzvünün, Audit Komitəsinin və İdarə Heyətinin təşəbbüsü ilə çağırılır.
Müşahidə Şurasının tələbi ilə onun iclaslarında ASC-nin digər vəzifəli şəxsləri də iştirak etməlidirlər.
İdarə Heyətinin tərkibi 3 nəfər olmaqla, prezident tərəfindən vəzifəyə təyin və vəzifədən azad edilən İdarə Heyəti sədrindən, onun müavinindən, həmçinin Müşahidə Şurası tərəfindən vəzifəyə təyin və vəzifədən azad edilən digər üzvdən ibarətdir.
Müşahidə Şurasının və Audit Komitəsinin üzvləri İdarə Heyətinə seçilə bilməzlər.
L.Ə.
www.oxu.az
"
"Neft və qızıl bahalaşdı Dünya birjalarında neftin qiyməti artıb.
Oxu.Az xəbər verir ki, WTI neftinin qiyməti 1 barelə görə 0,15 dollar və ya 0,26% artaraq 57,45 dollar təşkil edib.
Brent markalı neftin 1 barelinin dəyəri isə 0,32 dollar və ya 0,51% artaraq 63,43 dollar olub.
COMEX-də sonuncu hərraclarda qızılın unsiyasının qiyməti 1,00 dollar bahalaşaraq 1 299,20 dollara qalxıb. 
L.Ə.
www.oxu.az
"
"Azərbaycan nefti ucuzlaşdıAzərbaycan neftinin ucuzlaşması davam edir.
Oxu.Az xəbər verir ki, ""AzeriLight"" markalı neftin 1 barelinin dəyəri 0,42 dollar və ya 0,65% azalaraq 64,50 dollar təşkil edib.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 30-u tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0167 manat olub.




L.Ə.
www.oxu.az
"
"Bitkoin bir neçə saata 20 faiz ucuzlaşdıBitkoinin məzənnəsi 11,4 dollar göstəricisini ötdükdən bir neçə saat sonra 20 faizə yaxın ucuzlaşıb.
Oxu.Az xəbər verir ki, bu barədə ""CoinDesk"" portalının məlumatında qeyd olunur.
Kriptovalyuta Bakı vaxtı ilə 22:30-da 10 min dollardan yuxarı satılırdı, lakin ardınca onun qiyməti bir saat sonra ilkin maksimumundan 18 faiz aşağı düşərək 9,29 min dollar təşkil edib.
Bir müddət sonra kriptovalyuta yenidən bahalaşıb. Hazırda onun məzənnəsi 10,3 min dollardan yuxarıdır.
A.M.
www.oxu.az
"
"Güzəştli mənzil almaq istəyənlərin nəzərinə: Satış başlayır – VİDEOYaxın 1-2 ayda Hövsan yaşayış kompleksinin tikintisinə başlanılacaq.
Oxu.Az-ın Xəzər TV-yə istinadən məlumatına görə, Mənzil İnşaatı Dövlət Agentliyinin direktoru Samir Nuriyev bildirib ki, yaşayış kompleksinin layihəsi yekunlaşmaq üzrədir. 
Gələn ilin əvvəlində isə inşaat işlərinə başlanılması gözlənilir. Bunun üçün paytaxtın Suraxanı rayonunda 20 hektar torpaq sahəsi ayrılıb.
Kompleksin ərazisində tibb müəssisəsi və ictimai-iaşə obyektləri də tikiləcək. Bu məqsədlə özəl investorlarla danışıqlar aparılır.
Yasamal yaşayış kompleksində də ticarət mərkəzi tikiləcək. Yaxın zamanlarda bunun üçün 6-7 milyon manat özəl investisiyanın cəlb olunması gözlənilir. Yaşayış kompleksinə marşrut xətləri də çəkiləcək.
Yasamal yaşayış kompleksindəki ilk binalar 2018-ci ilin yay aylarında istifadəyə veriləcək. Mənzillərin satışına isə yaxın vaxtlarda başlanılacaq. Artıq alqı-satqı və ipoteka müqavilələrinin forması təsdiqlənib və elektron portalın satış modulu hazırlanır. Güzəştli mənzil əldə etmək üçün 8 mindən artıq müraciət var və 7300-ə yaxın şəxsi kabinet yaradılıb. Yasamal yaşayış kompleksindən güzəştli mənzil əldə edə bilməyənlərin Hövsanda inşa ediləcək kompleksdən mənzil almaq şansı olacaq.

S.B.
www.oxu.az
"
"“Bank VTB”nin (Azərbaycan) səhmdarlarının növbədənkənar iclası keçiriləcəkDekabrın 29-da bank VTB-nin (Azərbaycan) səhmdarlarının ümumi yığıncağı keçiriləcək.
Bankdan Oxu.Az-a verilən məlumata görə, yığıncaq saat 11.00-da bankın Bakı şəhəri Xətai prospekti 38 yerləşən ofisində baş tutacaq.
İclasın gündəliyi aşağıdakı məsələlərdən ibarətdir:
• Bank Səhmdarlarının Növbədənkənar Ümumi Yığıncağının katibinin seçilməsi
• Bankın nizamnamə kapitalının artırılması
• Bankın Nizamnaməsinə dəyişikliklərin edilməsi
S.B.
www.oxu.az
"
"Azərbaycanla Xorvatiya arasında birbaşa aviareyslər açıla bilərBu gün Azərbaycanın iqtisadiyyat naziri Şahin Mustafayev Bakıda səfərdə olan Xorvatiyanın baş nazirinin müavini, iqtisadiyyat, sahibkarlıq və peşə naziri xanım Martina Daliçin rəhbərlik etdiyi nümayəndə heyəti ilə görüşüb.
Oxu.Az-ın İqtisadiyyat Nazirliyinə istinadən verdiyi xəbərə görə, görüşdə nazir Ş.Mustafayev bildirib ki, Azərbaycan və Xorvatiya arasında sənaye, gəmiqayırma, neft-kimya, əczaçılıq, tranzit, turizm, kənd təsərrüfatı, ticarət sahələrində əlaqələrin genişləndirilməsi üçün potensial böyükdür.
Azərbaycanda sənaye parklarının, o cümlədən gəmiqayırma üzrə ixtisaslaşmış Qaradağ Sənaye Parkının fəaliyyət göstərdiyini qeyd edən iqtisadiyyat naziri iki ölkənin gəmiqayırma sahəsində bir sıra ehtiyat hissələrinin birgə istehsalı üzrə əməkdaşlıq edə biləcəyini diqqətə çatdırıb.
Ş.Mustafayev Xorvatiya şirkətləri üçün Azərbaycanın sənaye və neft-kimya potensialına, bu sahədə həyata keçirilən layihələrə dair təqdimat keçirilməsini təklif edib. Azərbaycana Xorvatiyadan dərman idxal olunduğunu, hazırda Azərbaycanda əczaçılıq məhsulları istehsal edəcək zavodların tikintisi işlərinin davam etdiyini bildirən nazir bu sahədə əməkdaşlıq imkanlarını vurğulayıb. Bundan başqa, Xorvatiya Azərbaycanın tranzit potensialından istifadə edə, ölkələr arasında turizm sahəsində əlaqələrin inkişafı üçün birbaşa reyslər açıla bilər.
Xorvatiyanın baş nazirinin müavini, iqtisadiyyat, sahibkarlıq və peşə naziri M.Daliç iki ölkə arasında İKT, kənd təsərrüfatı, sənaye, turizm və s. sahələrdə əməkdaşlıq üçün imkanları diqqətə çatdırıb.  
A.S.
www.oxu.az
"
"İran Bakı-Tbilisi-Qars layihəsinin Təbrizədək uzadılmasını təklif etdi“İran Bakı-Tbilisi-Qars dəmir yolunun Təbriz şəhərinə qədər uzadılmasını təklif edib”.
Oxu.Az xəbər verir ki, bu barədə APA-nın Gürcüstan bürosuna açıqlamasında İranın yol və şəhərin inkişafı naziri Abbas Axundi deyib.
O bildirib ki, bu məsələ ilə bağlı Türkiyə tərəfi ilə müzakirə aparılıb və memorandum imzalanıb: “Bu, çox böyük layihədir və üzərində iş gedir. Bu layihə reallaşsa, dairəvi dəmir yolu yaranacaq. İran və Türkiyə layihə üzrə işlər aparmaqla bağlı razılıq ifadə edib”.
Cənub-Qərb nəqliyyat dəhlizinə toxunan A. Axundi onun çox uğurlu olacağını hesab etdiyini söyləyib: “Bu dəhliz region və dünyada olan dəhlizlərlə rəqabət apara biləcək. Əminəm ki, İran, Azərbaycan, Gürcüstan və Ukraynanın bu dəhlizlə bağlı əməkdaşlığı uğurlu olacaq.”
O, İran və Azərbaycan arasında infrastruktur sahəsində əməkdaşlığın çox yaxşı davam etdiyini qeyd edib: “Astara-Astara dəmir yolunun tikintisi davam edir. Azərbaycan tərəfi ilə Astaradan Rəştə qədər olan dəmir yolunun tikintisinin maliyyələşdirilməsi ilə bağlı danışıqlar apardıq. Bununla bağlı memorandum imzalanıb. Layihə ilə bağlı müqavilənin imzalanması da nəzərdə tutulur. Bundan sonra Azərbaycan layihənin inkişaf etdirilməsində iştirak edəcək”.
A.S.
www.oxu.az
"
"Badamdar çökəkliyində ""batan"" avtomobil bazarı – FOTOAzərbaycana gətirilən avtomobillərə tətbiq edilən idxal gömrük rüsumu 2018-ci il yanvar ayının 1-dən dəyişəcək. 
Oxu.Az xəbər verir ki, ekspertlərin fikrincə, bu tətbiqin həyata keçirilməsi avtomobillərin satışına təsir edəcək.
Vəziyyəti öyrənmək üçün Yeniçağ.az saytının əməkdaşları Bakının Badamdar qəsəbəsində yerləşən, daha çox ikinci əl avtomobillərin satıldığı avtomobil bazarına üz tutub.
Əvvəllər giriş qapısında adamın üstünə “hücum çəkən” alverçiləri görərdik. İndi isə bazarda seyrəklik müşahidə olunur. Həm alıcı sayında, həm də avtomobil çeşidlərində monotonluq onu deməyə əsas verir ki, bazarda sükunət hələ də davam edir. Elə bir vəziyyət yaranıb ki, içəri daxil olarkən, “bazar olsun” deməyə adam tapmırsan. Qısacası, müşahidələrimiz zamanı bu nəticəyə gəlmək olar ki, avtomobil bazarının üstünü “qara buludlar” alıb.
Bazarda daha çox Yaponiya, Almaniya və Rusiya istehsalı olan “Toyota”, “Mercedes”, “BMW”, “Niva” markalı avtomobillər üstünlük təşkil edir. Son zamanlar daha çox gənclərin sürdüyü “Niva”markalı avtomobillər alıcıların sayından qat-qat çoxdur. Bu, həm sözügedən avtomobilin dözümlülüyü, həm də dağ rayonlarında da istifadə edilməsi ilə əlaqədardır. Məhz bu səbəbdən onların qiyməti olduqca bahadır: təqribən 12-16 min manat arasında dəyişir.
""Avtomobil bazarı""ndakı avtomobil mərkəzlərindən birinin rəhbəri Fuad Əliyev 33 ildir ki, bu işlə məşğuldur və dediyinə görə, inflyasiyadan sonra bazar çöküb. “Əvvəlki alıcı olmadığına görə, avtomobil satmaq çətindir. Gələn ilin əvvəlindən avtomaşınların qiyməti arta da bilər, azala da… Salonumuzda avtomobil çeşidləri çoxdur. Məsələn, “Jeep Wrangler” (dizel motor) qiyməti 36 min dollardır. Rüsumun tətbiqindən sonra həmin avtomaşının qiyməti enib 30 min, qalxıb, 50 min də ola bilər. Hər iki ehtimal bizim cibimizə ziyandır. Əgər həmin avtomobilin qiyməti qalxsa, onu alan olmayacaq.
Həmçinin, avronun, dolların qiymətinin tez-tez dəyişməsi də bazara təsir göstərir. Almaniyada 12-13 avroya satılan avtomobili Bakıya gətirəndə qiyməti 28-30 minə çıxır. Əvvəllər camaat Almaniyadan avtomobil alırdı. İndi isə ora avtomobil satmağa gedirlər. Özünüz də müşahidə etsəniz, görərsiniz ki, əvvəllər bazarda adam əlindən tərpənmək olmurdu, indi kimisə görəndə sevinirik. Buna görə də rüsum tətbiq edilərkən, əhalinin yalnız yüksək təbəqəsini deyil, aşağı təbəqəsini də nəzərə almaq lazımdır”.
Beləcə, avtomaşın bazarında keçirdiyimiz iki-üç saat nəticəsində o qənaətə gəldik ki, inflyasiyanın olması, benzinin qiymətinin artmasından sonra heç kim daxili gömrük rüsumunun artırılmasının tərəfdarı deyil. Satıcı və alıcıların fikrincə, gələn ilin əvvəlindən bu rüsumun artırılması avtomobil bazarının çökməsi deməkdir.

















E.Ə.
www.oxu.az
"
"Azərbaycanda sosial xidmətlərin əhatə dairəsi genişlənir - VİDEO""Hazırda 1100 nəfərdən çox şəxsə sosial xidmət müəssisələrində stasionar şəraitdə, 11,2 min nəfər tənha ahıl və əlil şəxsə evlərində səyyar formada sosial xidmətlər göstərilir"".
Oxu.Az ""APA TV""-yə istinadən xəbər verir ki, bunu əmək və əhalinin sosial müdafiəsi naziri Səlim Müslümov ""Sosial xidmət müəssisələrinin işinin təşkili: Avropa standartları və Azərbaycan təcrübəsi"" mövzusunda keçirilmiş konfransda deyib. Nazir bildirib ki, bölgələrdə sosial xidmətlərə ehtiyacların müəyyən olunması üçün sosial xəritələşmənin aparılması və sosial xidmət müəssisələri şəbəkəsinin, eləcə də, sosial sifarişlər üzrə icra olunan sosial xidmət layihələrinin icrası işləri bu sahədə qarşıda duran ilkin məqsədlərdəndir.
O qeyd edib ki, ölkədə çətin həyat şəraitində yaşayan şəxslərin təkbaşına bacarmadıqları problemlərin həllində dövlət dəstəyini nəzərdə tutan geniş əhatəli sosial xidmətlər sistemi formalaşıb: ""Bu gün bunların icrası istiqamətində ƏƏSMN tərəfindən işlər həyata keçirilir. Xüsusilə son zamanlar bizim sosial xidmət müəssisələrinin sırasına yeniləri əlavə olunur. Bunların sırasına iki sığınacaq, bu yaxınlarda istifadəyə veriləcək, Qobustan rayonunda inşa edilmiş, penitensiar müəssisələrdə cəza çəkib çıxmış şəxslərin sosial adaptasiyası mərkəzi, Gəncə şəhərində hazırda pensiya yaşına çatana qədər kimsəsiz qalmış, əmək qabiliyyəti olmayan və yaxud əqli cəhətdən müəyyən problemlər yaşayan, sosial-iqtisadi və psixoloji problemləri olan şəxslərin saxlanması üçün sığınacaq yekunlaşmaq üzrədir. ƏƏSMN-in tərkibində uşaqlar üçün iki psixonevroloji sosial xidmət müəssisəsi var"".
Milli Məclisin Əmək və sosial siyasət komitəsinin sədri Hadi Rəcəbli çətin həyat şəraitində olan şəxslərin sosial problemlərinin həllində sosial xidmətlərin rolunun əhəmiyyətli şəkildə artacağını bildirib. Avropa İttifaqının Azərbaycandakı nümayəndəliyinin rəhbəri, səfir Kestutis Yankauskas qeyd edib ki, Aİ-nin hər bir ölkədə əsas diqqət etdiyi istiqamətlərdən biri sosial müdafiədir.
UNICEF-in Azərbaycandakı nümayəndəliyinin rəhbərinin müavini Min Yuan deyib ki, Azərbaycanda uşaqların rifahının artırılması üçün daha çox investisiya qoyulmalıdır. Daha sonra konfrans iştirakçıları Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun yaşayış yeri olmayan 18 yaşdan yuxarı şəxslər üçün Sosial Sığınacağında və Baxımsız, kimsəsiz və sosial təhlükəli vəziyyətdə olan yetkinlik yaşına çatmayanlar üçün Sosial Sığınacaq və Reabilitasiya Müəssisəsində yaradılmış şəraitlə yaxından tanış olublar.

L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb. 
Oxu.Az xəbər verir ki, 30.11.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Dünyanı mat qoyan yeni valyuta - Onu necə əldə etmək olar?Virtual valyuta bitkoin Asiya birjasında 4,4 faiz bahalaşaraq 10, 379,53 dollar təşkil edib. Bitkoinin bazar dəyəri isə 176 milyard dolları ötüb. Bütün dünyada maraqla qarşılanan bu virtual valyutanı Azərbaycan vətəndaşları necə əldə edə bilər?
İqtisadçı-ekspert Rəşad Həsənov Oxu.Az-a açıqlamasında bildirdi ki, kriptovalyutanın Azərbaycanda istifadəsinə hər hansı qadağa yoxdur. Ölkə vətəndaşları bu valyutanı əldə edə bilər: “Virtual  valyutanı əldə etmək istəyənlər bitkoinin internet səhifəsinə daxil olub özləri üçün pulqabı yarada bilərlər. Həmin pulqabı vasitəsilə bitkoin sifariş etmək mümkündür. Bitkoindən kredit kartı kimi istifadə etmək, virtual ödənişlər etmək, bilet almaq, internet üzərindən sifariş həyata keçirmək olur. Bu kriptovalyutanın  yığım funksiyası da var. Burada yığılan vəsaiti qiymət artımları baş verdiyi halda sonradan daha yüksək dəyərlə nağdlaşdırmaq mümkündür”.
R.Həsənov deyir ki, bitkoinin digər valyutalardan fərqi zəmanətliliyin aşağı səviyyədə təmin olunmasındadır: “Buna baxmayaraq, bitkoinin arxasında hər hansı Mərkəzi Bank, ölkə dayanmır. Bitkoin maliyyə mütəxəssisləri tərəfindən mübahisəli qarşılanır. Nəzərə alsaq ki,  Azərbaycanda qiymətli kağızlar bazarı zəif inkişaf edib, o baxımdan bitkoinin Azərbaycanda alışı, satışı, valyuta kimi tədavüldə olmaması normaldır. Bitkoinin dünyada dövriyyəsi 178 milyard dollar qiymətləndirilir. Bu da yüksək rəqəm deyil. Buna baxmayaraq, son dövrlərin ən çox müzakirə edilən valyuta növüdür”.
Ekspert bildirir ki, Azərbaycanda bitkoinə maraq aşağıdır. Bunun səbəblərindən biri də məlumatların azlığıdır: “Azərbaycan Mərkəzi Bankı da məsələdə gözləmə mövqeyi tutub. Azərbaycanın valyuta bazarlarında peşəkar iştirakçılığının zəif olması bu istiqamətdə risklərdən qorunma ehtimalını aşağı salır”.
Onun sözlərinə görə, bu istiqamətdə müzakirələrə başlanılması, qanunvericiliyin formalaşdırılması kimi məsələlər gündəmə gətirilməlidir. Bundan sonra valyuta bazarında bitkoinin istifadəsi genişlənə bilər: “Hazırda çox az azərbaycanlı var ki, bitkoinə yatırım edib, qiymət bahalaşmasından müəyyən qədər qazanıb.   
Qeyd edək ki, Azərbaycan Mərkəzi Bankının (AMB) kriptovalyutalarla bağlı mövqeyi konservativdir. MB sədri Elman Rüstəmov bildirib ki, kriptovalyuta paralel maliyyə monetar sistemi deyil, yüksək riskli investisiya aktividir”.
L.Ə.
www.oxu.az
"
"Azərbaycan özəlləşdirmədən bu qədər qazanıbBu günə qədər dövlət əmlakının özəlləşdirilməsi nəticəsində Azərbaycan büdcəsinə 1,1 milyard manatdan çox vəsait daxil olub.
Oxu.Az Trend-ə istinadən xəbər verir ki, bunu Əmlak Məsələləri üzrə Dövlət Komitəsinin sədri Kərəm Həsənov ""Daşınmaz əmlak, özəlləşdirmə və investisiyalar"" mövzusunda beynəlxalq konfransda çıxışı zamanı deyib.
Onun sözlərinə görə, ilin əvvəlindən Dövlət Komitəsi 60 hərrac keçirib və bu hərraclarda 1400-dən çox dövlət müəssisəsi özəlləşdirilib.
K.Həsənov qeyd edib ki, gələcəkdə iri obyektlərin özəlləşdirilməsinə başlamaq planlaşdırılır.
E.Ə.
www.oxu.az
"
"Rusiyada fiziki şəxslərə verilən kreditlər məhdudlaşdırılır “Bank Rossiya”  fiziki şəxslərə verilən kreditlərin məhdudlaşdırılması məsələsinə baxır.
Oxu.Az Rusiya mətbuatına istinadən xəbər verir ki, bunu “Bank Rossiya”nın  sədrinin müavini Vasiliy Pozdışev Rusiya Banklar Assosiasiyasının konfransında deyib. Pozdışev bildirib ki, 2017-ci ilin yanvar-oktyabr ayında fiziki şəxslərin kredit portfelinin həcmi 9,8 faiz artıb. Hüquqi şəxslər üzrə bu rəqəm 2,9 faiz təşkil edib: “Fiziki şəxslərə verilən kreditlərin artım dinamikası bizi bu prosesi məhdudlaşdırmaq üzərində fikirləşməyə məcbur edir”.
L.Ə.
www.oxu.az
"
"Mənzillərin qiyməti ilə bağlı AÇIQLAMADaşınmaz əmlak bazarında qiymətlər manat ekvivalentində 1-1,5 faiz azalıb. 
Oxu.Az xəbər verir ki, bunu  ""MBA Group"" konsaltinq şirkətinin baş direktoru, daşınmaz əmlak sahəsində ekspert Nüsrət İbrahimov deyib.
Onun sözlərinə görə, ötən ay torpaq bazarında qiymətlər stabilləşib. Mənzil kirayəsi bazarında 6,06 faiz, kommersiya obyektlərinin kirayəsində 4,73 faiz bahalaşma baş verib: ""İlkin və köhnə mənzil bazarında qiymətlər ilin əvvəlindən müvafiq olaraq 10,46 faiz və 4,31 faiz azalıb. Kommersiya obyektləri bazarında 19,01 faiz, obyektlərin icarəsi bazarında isə 15,38 faiz ucuzlaşma baş verib"".
Qeyd edək ki, Dövlət Statistika Komitəsi Azərbaycanda mənzillərin kirayə haqqındakı aylıq bahalaşmanın zəiflədiyini açıqlayıb. Oktyabr ayı ərzində mənzillərin kirayəsi 0,3% bahalaşıb. Sentyabr ayında isə bu göstərici 1,5% təşkil edib. Oktyabrda mənzillərin orta aylıq kirayə haqqı 96,15 manat təşkil edib.
L.Ə.
www.oxu.az
"
"Yerli bank kartları ilə xaricdə taksi ödənişindən vergi tutulacaqmı?Azərbaycan banklarına məxsus plastik kartlarla ölkə xaricində taksi xidmətindən istifadə edənlər 18%-lik əlavə dəyər vergisi (ƏDV) ödəməyəcək.
Oxu.Az Report-a istinadən xəbər verir ki, bu halda kart hesabından vəsait xarici valyutada çıxdığı üçün həmin ödəniş vergiyə cəlb olunmayacaq.
Yəni, yalnız ölkə daxilində, Azərbaycan manatı ilə taksi xidmətini ödəyənlər əlavə 18% xərcə düşməli olacaqlar.
Xatırladaq ki, Azərbaycanda UBER, “Taxify” və başqa xarici taksi şirkətlərinə ödənişlər dekabrın 1-dən ƏDV-yə cəlb ediləcək. Bununla belə, xarici bankların kartları ilə ödəniş edənlərdən bu vergini tutmaq texniki baxımdan mümkün olmayacaq.
E.Ə.
www.oxu.az
"
"TAP-ın yubanması Cənub-Şərqi Avropaya mənfi təsir edəcək""BP şirkətinin və Beynəlxalq Enerji Agentliyinin hesabatlarına əsasən, dünya üzrə karbohidrogen ehtiyatlarının təxminən 2/3-si Avropa İttifaqının (Aİ) və Türkiyənin yaxınlığında yerləşir"".
Oxu.Az APA-ya istinadən xəbər verir ki, bu barədə Aİ-nin Türkiyə və Türkmənistan üzrə nümayəndəliyinin rəhbəri, səfir Kristian Berqer ""Caspian Energy"" jurnalına müsahibəsində bildirib.
Onun sözlərinə görə, Aİ 2050-ci ilədək yeni, karbohidrogenlərdən maksimum az istifadə olunan iqtisadiyyat quracaq: ""Bu baxımdan təbii qaza olan tələbat artacaq. Belə ki, təbii qaz ətraf mühitə daha az zərər vuran və təhlükəsiz karbohidrogendir. Beləliklə, yeni iqtisadiyyata keçid başa çatanadək təbii qazdan istifadə ya ən azından əvvəlki səviyyədə qalacaq, ya da artacaq. Başqa sözlə, Aİ-nin daha çox həcmdə qaza ehtiyacı olacaq. Bu tələbatın böyük bir qismi Cənub Qaz Dəhlizi layihəsi hesabına ödəniləcək. Dinamik iqtisadiyyatı, vacib regional mövqeyi və Aİ-nin xarici siyasətinə və enerji təhlükəsizliyinə qatqıları hesabına Türkiyə də İttifaqın vacib tərəfdaşıdır. Türkiyə Aİ-nin enerji təhlükəsizliyinə mühüm töhfə verəcək Cənub Qaz Dəhlizinin inkişafına da ciddi dəstək verir. Buna görə, Türkiyə və Aİ Cənub Qaz Dəhlizinin inkişafı üçün əməkdaşlığı davam etdirməlidirlər"".
Avropalı diplomat deyib ki, Aİ və Türkmənistan arasında enerji sahəsində ikitərəfli əməkdaşlığa dair anlaşma memorandumu ətrafında məsləhətləşmələr davam edir. ""2015-ci ildə baş tutan Aİ-Azərbaycan-Türkiyə-Türkmənistan Nazirlər Şurasının iclasında enerji sahəsində əməkdaşlığa dair bəyannamə qəbul olunub və müvafiq işçi qrupu yaradılıb ki, sonra bu qrupa Gürcüstan da daxil olunub. Aİ Türkmənistanla əməkdaşlığı davam etdirir. Biz Türkmənistana təbii qazın ixrac marşrutunun diversifikasiyası üçün dəstək veririk. Məqsədimiz bu marşrutun Aİ istiqamətində uzanmasıdır ki, bunun hesabına Türkmənistan Cənub Qaz Dəhlizinə qoşulacaq və 2020-ci ildən etibarən ilk türkmən qazını Avropa bazarına çıxaracaq"", - deyə o vurğulayıb.
K. Berqerin fikrincə, Cənub Qaz Dəhlizi və TANAP flaqman layihələri olaraq Türkiyənin siyasi prioriteti kimi qalmaqdadır.
Diplomat deyib ki, TANAP vasitəsilə ilk qaz Türkiyə bazarına 2018-ci ilin iyun ayında nəql olunacaq. ""Cari planlara əsasən, TAP ilə birləşdirici boru kəmərinin işə salınması, yubanmanı da nəzərə alsaq, bir il sonraya, yəni 2019-cu ilin iyun ayına təsadüf edəcək. Təbii ki, bu yubanmanın təsirləri olacaq, xüsusilə bu təsir Cənub-Şərqi Avropanın qaz bazarlarında öz sözünü deyəcək"".
A.M.
www.oxu.az
"
"DəmirBank Mastercard ilə səfəriniz daha sərfəli!Artıq DəmirBank MasterCard/Maestro sahibləri Qətər Hava Yolları ilə səyahətlərini daha sərfəli edəcəklər. Belə ki, planlaşdırdığınız səyahət biletinizi DəmirBank MasterCard/Maestro ilə aldığınız zaman 15% endirim əldə edəcəksiniz.
Endirimdən yararlanmaq üçün Qətər Hava Yolları rəsmi web səhifəsinə daxil olaraq, DəmirBank MasterCard/Maestro kartları ilə bileti alaraq promokod bölməsinə “QRMC1011” kodunu daxil etmək yetərlidir!
DəmirBank-dan Mastercard sifariş etmək üçün DəmirBank-ın istənilən filialına müraciət edə və ya kartı online sifariş verə bilərsiniz. Online sifariş üçün bir neçə kanaldan istifadə edə bilərsiniz:
• demirbank.az
• Bank-ın rəsmi ""Facebook"" və ""Instagram"" səhifələri
• 149 Müştəri xidmətləri
• info@demirbank.az ünvanı
• DəmirBank-ın yeni WhatsApp hesabına da yazaraq sual və sifarişlərinizi verə bilərsiniz: +99450 2252 149
Qeyd etmək lazımdır ki, DəmirBank kartları ilə Azərbaycan və dünyanın 200-dək ölkəsində bir çox ticarət və xidmət müəssisələrində mal və xidmətlərə görə heç bir komissiya tutulmadan nağdsız ödənişlər həyata keçirmək mümkündür.
www.oxu.az
"
"Bu məhsulların idxal rüsumu azaldıldıGələn il yanvarın 1-dən Azərbaycana idxal edilən körpə uşaqlar üçün tərəvəzin, meyvənin, qoz-fındığın və bitkilərin digər hissələrindən emal edilmiş məhsulların idxal gömrük rüsumları ləğv ediləcək, yaxud azaldılacaq.
Oxu.Az xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən, hazırda körpə uşaqlar üçün homogenləşdirilmiş tərəvəz və isti emala məruz qalmış (o cümlədən, şəkər və ya digər şirinləşdirici maddələr əlavə edilməklə) cem, meyvə jelesi, marmelad, meyvə və ya qoz püresi, meyvə və ya qoz pastası qrupundan tərkibində şəkərin miqdarı 13 kütlə %-dən çox olan homogenləşdirilmiş hazır məhsullara 0,50 faiz idxal gömrük rüsumu tətbiq edilir. İsti emala məruz qalmış (o cümlədən, şəkər və ya digər şirinləşdirici maddələr əlavə edilməklə) cem, meyvə jelesi, marmelad, meyvə və ya qoz püresi, meyvə və ya qoz pastası qrupundan tərkibində şəkərin miqdarı 13 kütlə % -dən çox olan tropik meyvələrdən homogenləşdirilmiş hazır məhsullara isə 10 faiz gömrük idxal rüsumu tətbiq olunur.
Yanvarın 1-dən isə hazırda körpə uşaqlar üçün homogenləşdirilmiş tərəvəz və isti emala məruz qalmış (o cümlədən, şəkər və ya digər şirinləşdirici maddələr əlavə edilməklə) cem, meyvə jelesi, marmelad, meyvə və ya qoz püresi, meyvə və ya qoz pastası qrupundan tərkibində şəkərin miqdarı 13 kütlə %-dən çox olan homogenləşdirilmiş hazır məhsullara tətbiq edilən 0,50 faiz idxal gömrük rüsumu ləğv edilir. İsti emala məruz qalmış (o cümlədən, şəkər və ya digər şirinləşdirici maddələr əlavə edilməklə) cem, meyvə jelesi, marmelad, meyvə və ya qoz püresi, meyvə və ya qoz pastası qrupundan tərkibində şəkərin miqdarı 13 kütlə %-dən çox olan tropik meyvələrdən homogenləşdirilmiş hazır məhsullara isə 10 faiz deyil, 5 faiz idxal gömrük rüsumu tətbiq ediləcək.
Hazır şorbalar və bulyonlar və onların hazırlanması üçün tədarüklər qrupundan uşaqlar üçün  homogenləşdirilmiş hazır mürəkkəb (qarışıq) qida məhsulları üçün tətbiq edilən 5 faiz idxal gömrük rüsumu isə qüvvədə saxlanılıb.
A.M.
www.oxu.az
"
"Bitkoinin bazar dəyəri 176 milyard dolları ötübVirtual valyuta bitkoin Asiya birjasında 4,4 faiz bahalaşıb, 10, 379,53 dollar təşkil edərək rekord qırıb. Beləliklə, bitkoinin bazar dəyəri 176 milyard dolları ötüb. 
Oxu.Az xəbər verir ki, kriptovalyutanın bazar dəyəri  ""Mc Donald’s"", ""Goldman Sachs"" və ""Disney"" kimi şirkətləri geridə buraxıb.   
Analitiklərin rəyinə görə, 2018-ci ildə bu virtual pul vahidinin dəyəri 50 000 dolları ötəcək. Bir qisim isə hesab edir ki, bitkoinin dəyəri yaxın günlərdə 3-6 faiz ucuzlaşacaq.  
Bununla belə, bitkoinin ilin əvvəlindən 10 min dollara qədər bahalaşması onun çöküş ehtimalını 80 faizə yüksəldib.
Qeyd edək ki, Milli Araşdırma Bürosu iki il ərzində bitkoinin 40 faiz ucuzlaşacağını bəyan edib. Bildirilir ki, gələn il kriptovalyutanın dəyəri 100 faiz artarsa, dəyərdən düşmə ehtimalı 50 faizə yüksələcək.
L.Ə.
www.oxu.az
"
"Rza Zərrab lirəni ucuzlaşdırdı ABŞ-da keçirilən məhkəmə prosesində Rza Zərrabın verdiyi açıqlamalar dolların lirəyə nisbətdə məzənnəsinin yüksəlməsinə gətirib çıxarıb.
Oxu.Az xəbər verir ki, dollar lirəyə nisbətdə  3,97 lirəyə yüksəlib. Avro isə 4,72 lirə təşkil edib. İstanbul birjasının itkiləri isə 2,5 faizi keçib. 
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 29-na Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Azərbaycan nefti 65 dollara qədər yüksəldi Azərbaycanın dünya bazarına çıxararaq satdığı ""Azeri LT CIF"" markalı xam neftin 1 barelinin qiyməti 0,23 dollar və yaxud 0,36% artıb.
Oxu.Az xəbər verir ki, ""Azeri LT CIF"" markalı neftin qiyməti 64,92 dollar/barelə bərabər olub.
L.Ə.
www.oxu.az
"
"""Bakı Olimpiya Stadionu"" MMC-nin nizamnamə kapitalının azalma səbəbi bəlli oldu ""Bakı Olimpiya Stadionu"" MMC nizamnamə kapitalının kəskin azaldılmasının səbəblərini açıqlayıb.
Oxu.Az xəbər verir ki, MMC-nin baş mühasibi Azər Əliyev APA-ya açıqlamasında Bakı Olimpiya Stadionu IV İslam Həmrəyliyi Oyunlarının təşkili və ""Qarabağ"" futbol klubunun Çempionlar Liqası çərçivəsində stadionda keçirilən oyunlarına görə maliyyələşmə ilə bağlı çətinlikləri olduğunu deyib.
""Bundan başqa, Bakı Olimpiya Stadionunun saxlanma xərcləri var. Bütün bu xərcləri qarşılamaq üçün təsisçimiz SOCAR tərəfindən bu maliyyə vəsaiti nizamnamə kapitalın köçürülmüşdü. Hazırda SOCAR öz vəsaitini nizamnamə kapitalından götürüb. Bakı Olimpiya Stadionunun nizamnamə kapitalında azalma bununla bağlıdır. Qanuna görə, təsisçi nizamnamə kapitalını artıranda və ya azaldanda bir ay qabaqdan ""Vergilər"" qəzetində elan verilməlidir.
Bakı Olimpiya Stadionu da qanuna əməl edərək nizamnamə kapitalı artırılanda və ya azaldılanda bir ay qabaqdan bu elanı qəzetdə dərc edir. Elan kreditorların bundan məlumatı olması üçün bir ay əvvəldən verilir. Vergilər Nazirliyi kreditorların tələblərinin olub-olmamasını gözləyir. Kreditorların 1 ay ərzində tələbləri olmadığı təqdirdə nizamnamə kapitalı azaldılacaq və 1000 manat təşkil edəcək. Nizamnamə kapitalının artırılması Bakı Olimpiya Stadionunun təsisçisi SOCAR-ın verəcəyi qərardan asılıdır. Bu proseslər tam şəffaf və hüquqi çərçivədə aparılır. Bakı Olimpiya Stadionunun fəaliyyəti ilə bağlı audit yoxlaması aparılır. Bütün əməliyyatlar bu audit yoxlamasında da öz əksini tapır"", - deyə A.Əliyev vurğulayıb.
Bundan öncə xəbər verdiyimiz kimi, ""Bakı Olimpiya Stadionu"" MMC-nin nizamnamə kapitalı 2,441 mln. manatdan 1000 manatadək azaldılıb.
L.Ə.
www.oxu.az
"
"Bu xarici şirkətlər Azərbaycan bazarını tərk etdilər ""Compasss Development  Holdings  VII Limited"" şirkətinin Azərbaycandakı filialı ləğv olunduğunu elan edib. 
Oxu.Az xəbər verir ki, kreditorlar tələblərini AZ1116, Bakı şəhəri Binəqədi rayonu, 7 mikrorayon, ev 11/35 ünvanına bildirə bilərlər.
""NEPTUN  S.A."" şirkətinin Azərbaycandakı nümayəndəliyi təsisçinin 06.11.2017-ci il tarixli qərarına əsasən ləğv olunduğunu elan edir. Kreditorlar tələblərini Bakı şəhəri, Nəsimi rayonu, Rəşid Behbudov küçəsi 59, mənzil 63 ünvanına bildirə bilərlər. 
""SAMET KALIP VE MADENİ EŞYA SANAYİ VE TİCARET ANONİM ŞİRKETİ""nin Azərbaycandakı nümayəndəliyi ləğv olunduğunu elan edir. Kreditorlar iki ay ərzində tələblərini Bakı şəhəri, Xətai rayonu, Məmməd Hadi, ev 87, mənzil 63 ünvanına bildirə bilərlər. 
L.Ə.
www.oxu.az
"
"Bitkoinin dəyəri ilk dəfə 10 min dolları keçdiNoyabrın 29-də bitkoinin məzənnəsi növbəti tarixi maksimuma çatıb.
Oxu.Az xəbər verir ki, bu haqda ""Bitfinex"" elektron birjasının nəticələrində bildirilir. Kriptovalyutanın dəyəri hərraclar zamanı 10,053 min dollara qədər qalxıb.
Beləliklə bitkoinin bazar dəyəri 170 milyard dollara yüksəlib. Kriptovalyuta ""Mc Donald’s"", ""Goldman Sachs"" və ""Disney"" kimi şirkətlərin bazar dəyərini geridə buraxıb.    
Qeyd edək ki, bitkoin ən aşağı həddə - 5,857 min dollara noyabrın 12-də çatıb.
A.M.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 29-u tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0147 manat olub.




L.Ə.
www.oxu.az
"
"Neft ucuzlaşdı Dünya birjalarında neftin qiyməti ucuzlaşıb.
Oxu.Az xəbər verir ki, WTI neftinin qiyməti 1 barelə görə 0,32 dollar və ya 0,55% azalaraq 57,67 dollar təşkil edib.
Brent markalı neftin 1 barelinin dəyəri isə 0,47 dollar və ya 0,74% azalaraq 63,14 dollar olub.
L.Ə.
www.oxu.az 
"
"Bakı Olimpiya Stadionunun nizamnamə kapitalı kəskin azaldı""Bakı Olimpiya Stadionu"" MMC-nin nizamnamə kapitalı kəskin azalıb.
Oxu.Az xəbər verir ki, bu barədə ""Vergilər"" qəzetinin xüsusi buraxılışında yer alan elanda deyilir.
Bildirilir ki, MMC-nin nizamnamə kapitalı 2,441 mln. manatdan 1000 manatadək azaldılıb.
A.M.
www.oxu.az
"
"Bu şəxslərin pensiyalarına yenidən baxılacaq: Artım gözlənilir – VİDEOAzərbaycanda hansı sahələrdə mütəxəssisə ehtiyac olduğunu virtual göstərən yeni sistem yaradılır.
Oxu.Az-ın Xəzər TV-yə istinadən məlumatına görə, bunu əmək və əhalinin sosial müdafiəsi naziri Səlim Müslümov deyib
Növbəti 3 il ərzində yaradılacaq bu sistem dünyanın ən qabaqcıl ölkələrinin təcrübəsi əsasında qurulacaq. Bu isə həm iş, həm də işçi axtaranlar üçün ən əlverişli və müasir sistem olacaq. Növbəti 3 ildə qurulması nəzərdə tutulan Milli Observatoriya adlanan sistem ən qabaqcıl ölkələrin təcrübəsi əsasında hazırlanacaq.
Bundan başqa nazir bildirib ki, gələn il sovet dönəmində əmək stajı olanların pensiyalarında artım da gözlənilir.
Səlim Müslümov sovet dönəmində əmək stajı olan şəxslərin stajlarına yenidən baxılması prosesinin yeni ildən başlayacağını qeyd edib. Nazir bildirib ki, əsasən 1992-ci ildən əvvəl əmək stajı olanların sənədlərinə baxılacaq.
Qeyd edək ki, sovet dönəmində əmək stajı olanların stajları yenidən hesablana və onlara verilən pensiyaların miqdarında bu araşdırmalar nəticəsində artım ola bilər.

S.B.
www.oxu.az
"
"Bakı və Anakali limanları əməkdaşlıq edəcək – FOTOBu gün “Tbilisi Kəmər və Yol Forumu” çərçivəsində Bakı Beynəlxalq Dəniz Ticarət Limanı QSC (Bakı Limanı) və Anaklia İnkişaf Konsorsiumu MMC (AİK) arasında əməkdaşlığa dair anlaşma memorandum imzalanıb. 
Oxu.Az-ın məlumatına görə, müqavilə Bakı Limanının Baş direktoru Taleh Ziyadov və AİK-in Baş icraçı direktoru Levan Akhvlediani tərəfindən imzalanıb.
Trans-Xəzər marşrutunun artan rolu, Azərbaycan və Gürcüstan ərazisində logistika xidmətlərinin inkişafında ortaq maraqlar, o cümlədən nəqliyyat logistikası sahəsində daha innovativ yanaşmalara əsaslanan biznes əməkdaşlığının qurulması istəyi bu əməkdaşlığa təkan verən amillər arasındadır. 
Memoranduma əsasən qeyd olunan qurumlar arasında əməkdaşlıq genişlənəcək və təcrübə mübadiləsi həyata keçiriləcək. Bununla yanaşı, memorandum liman idarəçiliyi, həm də liman heyətinin təlim və tədrisi sahələrində əməkdaşlıq və təcrübə mübadiləsini ehtiva edir. Trans-Xəzər marşrutu boyunca vahid və rəqabətə davamlı tariflərin verilməsi, konteyner və quru yük daşımasını artırmaq üçün ortaq planların hazırlanması da memorandumun şərtləri arasındadır.
Xatırladaq ki, Trans-Xəzər Beynəlxalq Nəqliyyat Marşrutu (TBNM) çərçivəsində Bakı Limanı Qazaxıstanın Aktau və Kurik limanları, Gürcüstanın Poti və Batumi limanları, Türkiyənin Samsun limanı və Rumıniyanın Konstanta limanı ilə də əməkdaşlıq edir.
Həmçinin, Bakı Limanı son illərdə Antverpen, Panama, Aktau və Poti limanları ilə Anlaşma Memorandumu imzalamış, Qətər və Sinqapur limanı ilə yaxın əməkdaşlıq etməkdədir.








S.B.
www.oxu.az
"
"Azərbaycanda yeni avtomobil yolları istifadəyə verildi – FOTOAzərbaycan prezidenti İlham Əliyev Sabirabad rayonunda əsaslı şəkildə bərpa olunaraq yenidən qurulmuş Qalağayın-Osmanlı-Çöl Beşdəli-Zalqarağac-Çöl Ağaməmmədli-Azadkənd-Muğan Gəncəli avtomobil yolunun açılışında iştirak edib.
Oxu.Az-ın məlumatına görə, təmir olunan 60 kilometrlik yolun 19,6 kilometrlik hissəsi istismara hazırdır.
15 yaşayış məntəqəsini birləşdirən bu yolda 41 min sakinin rahat və təhlükəsiz gediş-gəlişi təmin olunacaq.
Dövlət başçısına məlumat verilib ki, hər birinin eni 3 metr olan ikizolaqlı bu avtomobil yolu 4-cü texniki dərəcəlidir. Bildirildi ki, yolun bütün infrastrukturu müasir tələblər səviyyəsində qurulub. Lazımi yerlərdə təhlükəsizlik dirəkləri basdırılıb, yol nişanları, göstərici lövhələr quraşdırılıb, yol-cizgi xətləri çəkilib, suötürücü borular salınıb.
Prezident İlham Əliyev əsaslı şəkildə yenidən qurulmuş avtomobil yolunun rəmzi açılışını bildirən lenti kəsib.

Azərbaycan prezidenti İlham Əliyev Sabirabada səfəri çərçivəsində həmçinin tamamilə bərpa edilərək yenidən qurulmuş Suqovuşan-Qaralar-Qəfərli-Əhmədabad-Nərimankənd-Həşimxanlı avtomobil yolunun açılışında iştirak edib.
“Azəravtoyol” Açıq Səhmdar Cəmiyyətinin sədri Saleh Məmmədov məlumat verib ki, yeni yol 20 min nəfər əhalinin yaşadığı 10 yaşayış məntəqəsini birləşdirir.
Prezident İlham Əliyev yolun rəmzi açılışını bildirən lenti kəsib.

S.B.
www.oxu.az
"
"Sosial evlər üzrə aylıq ödəniş nə qədər olacaq?2018-ci ilin yayında Azərbaycanda ilk dəfə inşa olunan sosial evlər layihəsi əhaliyə təqdim ediləcək.
Oxu.Az FED.az-a istinadən xəbər verir ki, Yasamal rayonunun ərazisində inşa edilən tikilidə 1800-dən artıq mənzil var. Bunlar 1 otaqlı, 2 otaqlı və 3 otaqlıdırlar.  1 otaqlı mənzillər 33 m2, 2  otaqlılar 53-55 m2, 3 otaqlılar isə 70 kvadratmetr olacaq. 
Bu evləri Azərbaycan İpoteka Fondunun güzəştli kreditləri ilə, yəni ilkin 10% ödənişlə, illik 4%-lə 3-25 illik müddətə almaq olar. 
Sosial evlər bazar qiymətindən 20-25% aşağı qiymətə satılacaq. Hazırda kompleksin tikildiyi Yasamal rayonu ərazisində orta qiymət 1 kvadratmetrə görə 1492 manatdır. Sosial evlərin qiyməti isə bundan 20-25% az, yəni 1125-1200 manat arasında dəyişəcək. 
Evlərin sahəsini, hər kvadratmetrin qiymətini və kredit şərtlərini nəzərə alaraq hər bir evin alınması üçün aylıq ödənişi hesablamaq olar. 
Yuxarıda deyilənləri nəzərə alaraq bir otaqlı sosial evlərin qiyməti 38 min manat, iki otaqlının qiyməti 63,2 min manat, 3 otaqlı sosial evin satış qiyməti isə 81 min manat olacaq.
Bu evlərin alınması üçün kredit götürəndə 10% ilkin ödəniş tələb edilir. Bunlar isə 1-2-3 otaqlı evlər üçün 3,8 min manat, 6300 manat və 8100 manat təşkil edir. Yerdə qalan məbləğ isə kredit götürülür - 1 otaqlı üçün 34 200 manat, 2 otaqlı üçün 56 900 manat, 3 otaqlı üçün 72 900 manat kredit götürüləcək. 
Kredit 25 illiyə götürülərsə, onlar üzrə orta aylıq ödənişlər – 1 otaqlı üçün ayda 180 manat, 2 otaqlı üçün ayda 300 manat, 3 otaqlı mənzillər üçün isə ayda 385 manat edir.  
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb. 
Oxu.Az xəbər verir ki, 29.11.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"Bitkoin çökə bilər Bitkoinin ilin əvvəlindən 10 min dollara qədər bahalaşması onun çöküş ehtimalını 80 faizə yüksəldib.
Oxu.Az xəbər verir ki, bu barədə “MarketWatch”ın  köşə yazarı Mark Hulbert çıxış edib.
Qeyd edək ki, Milli Araşdırma Bürosu iki il ərzində bitkoinin 40 faiz ucuzlaşacağını bəyan edib. Bildirilir ki, gələn il kriptovalyutanın dəyəri 100 faiz artarsa, dəyərdən düşmə ehtimalı 50 faizə yüksələcək. 
L.Ə.
www.oxu.az
"
"""ExpressClub""dan ""İkiqat Cashback"" festivalı davam edir!İlk dəfə keçirilən ""İkiqat cashback"" festivalı davam edir. Belə ki, daim müştərilərini yeni tərəfdaşlar və kampaniyalarla sevindirən ""ExpressClub"" layihəsi çərçivəsində 27 noyabrdan başlayaraq dekabrın 4-dək davam edəcək festival ərzində ""Expressbank""ın plastik kart sahibləri xüsusi tərəfdaşlarda alış-veriş edərkən ikiqat ""cashback"" qazanacaqlar! 
İkiqat cashback qazandıracaq tərəfdaşlar sırasında Lk benett, Ltb, Oasis, Parad, Broccolini, Ramsey, Salamander, Suwen, Tozlu baku, Tiffany and tomato, Yamamay, Rodrigo, Agat və bir sıra digər tərəfdaşlar var. ExpressClub üzrə tərəfdaşlar siyahısı daim yenilənir və artır. Müştərilər üçün yeni istifadəyə verilmiş www.expressclub.az saytı vasitəsi ilə istənilən şəxs həm ""ExpressClub"" üzrə bütün tərəfdaşların siyahısı, həm də ikiqat “cashback” qaytaracaq tərəfdaşlar siyahısı ilə tanış ola bilər.
Qeyd edək ki, ""Expressbank""ın plastik kartlarına sahib olmaq istəyən müştərilər Expresso kartlarını 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə Visa / MasterCard Gold, 800 AZN ilkin mədaxillə isə Visa / MasterCard Platinum kartlarını Pulsuz sifariş etmək mümkündür
""ExpressClub"" tərəfdaşlar şəbəkəsi və ""cashback"" xidməti barədə daha ətraflı məlumat üçün 132 Məlumat Mərkəzinə zəng edə, www.expressbank.az saytına və ya ""ExpressClub""un rəsmi ""Facebook"" səhifəsinə (www.facebook.com/expressclubaz/) daxil ola bilərsiniz.
www.oxu.az
"
"Ramin Quluzadə: Azərbaycanın böyük nəqliyyat potensialı var""Azərbaycanın dəmir yolu modernləşdirilir"". 
Oxu.Az Report-a istinadən xəbər verir ki, bunu Azərbaycanın nəqliyyat, rabitə və yüksək texnologiyalar naziri Ramin Quluzadə Tbilisidə keçirilən “İpək yolu” beynəlxalq forumun nəqliyyat infrastrukturunun inkişafı məsələlərinə həsr olunmuş panel iclasında çıxışı zamanı deyib.
Onun sözlərinə görə, Azərbaycanda əsası ümummilli lider Heydər Əliyev tərəfindən qoyulmuş dayanıqlı inkişaf strategiyası prezident İlham Əliyev tərəfindən uğurla davam etdirilir: ""Azərbaycan bu kontekstdə nəqliyyat strukturunun inkişafına xüsusi önəm verir. Yeni infrastrukturların, logistik mərkəzlərin yaradılması, xidmətin keyfiyyətinin yüksəldilməsi diqqət mərkəzindədir. Azərbaycan Şimal-Cənub və Şərq-Qərb nəqliyyat dəhlizlərinə böyük önəm verir və bu layihələrin inkişafında fəal iştirak edir. 2004-cü ildə Azərbaycanda 11 min kilometr uzunluğunda avtomobil yolu salınıb və bunun 1300 kilometri məhz “Şərq-Qərb” və “Şimal-Cənub” nəqliyyat dəhlizlərini əhatə edib"".
R.Quluzadə hazırda tikintisi davam edən Bakı Beynəlxalq Dəniz Ticarəti Limanı barədə də ətraflı məlumat verib: ""Bu liman təkcə Azərbaycan üçün deyil, bütövlükdə, region üçün mühüm əhəmiyyət kəsb edir. Gələn ilin ortalarında limanın tikintisinin birinci fazası başa çatdıqdan sonra mal dövriyyəsi 15 milyon ton, konteyner daşınması isə 100 min təşkil edəcək. Limanın tikintisi tam başa çatdıqdan sonra isə mal dövriyyəsinin 25 milyon tona, konteyner daşınmasının isə 1 milyona çatdırılacağı gözlənilir"".
Nazir Bakı-Tbilisi-Qars dəmir yolunun açılışını da xüsusi qeyd edib: ""Bu yolun tikintisi Azərbaycan, Gürcüstan və Türkiyənin birgə səyləri nəticəsində başa çatıb. Bu layihə bizim ölkələrimiz arasında əməkdaşlığı genişləndirməklə yanaşı, ticarət dövriyyəsinin və investisiya yatırımlarının artırılması üçün də yeni imkanlar yaradacaq"".
R.Quluzadə İpək yolu forumunun işini yüksək qiymətləndirib: ""Bu forum ölkələrimiz arasındakı əməkdaşlığın daha da dərinləşməsinə xidmət edəcək"".











A.M.
www.oxu.az
"
"""PARA"" brendinin yenidən yüksəlişi - FOTOAzərbaycanın yenidən müstəqilliyini qazandığı 1991-ci ildə Azərbaycan iqtisadiyyatı da öz müstəqilliyinə qovuşdu. ""Para"" brendi altında fəaliyyət göstərən ""Parabank"" da məhz həmin ildən etibarən fəaliyyətə başlayaraq bu iqtisadiyyatın aparıcı qüvvələrindən birinə çevrilməyi bacardı.
Bank bu dövrdə öz şəbəkəsini inkişaf etdirməyə başladı və Kommersiya Bankları Assosasiyası və İnterbank Valyuta Mübadiləsi təşkilatlarının üzvü seçildi.
2003-cü ildə Pricewaterhousecoopers ""Parabank""ın illik hesabatını yoxlayaraq onun beynəlxalq İFRS standartına uyğun olunmasını təsdiq etdi. Bu, son deyildi, şirkətin uğurları durmadan davam edirdi. ""Parabank"" daha sonra Millikart Prossesinq mərkəzinin yaradıcılarından biri oldu və Visa Beynəlxalq Ödəniş Sistemlərinə üzv seçildi.
Bank Western Union pulköçürmə sisteminin Azərbaycanda rəsmi nümayəndəsi seçilmişdi və ölkəmizin 26 bankında o cümlədən ""Azərpoçt""un 140 məntəqəsində bu pulköçürmə sisteminin yaranmasına nail oldu. 
2016-cı ildə ""Parabank"" öz strategiyasını yenidən gözdən keçirmiş və qısa müddətli durğunluqdan sonra Bank Olmayan Kredit Təşkilatı lisenziyası ilə geri dönmüşdür. ""Para"" brendi altında PARABOKT adı ilə yenidən müştərilərinə xidmət göstərməyə başlamışıdır.
Bu addımı atmaqda məqsəd ""Para"" brendinin öz missiyalarına tam sadiq qalma istəyi idi. Müştəriləri və partnyorları qarşısında öhdəlikləri hər zaman yerinə yetirən şirkət bank olaraq fəaliyyətini dayandırdıqdan sonra bütün müştərilərinin borcunu ödəmişdir. Bundan əlavə, PARABOKT olaraq şirkət müştərilərə təqdim etdiyi xidmətlərdə ən yaxşı olmağı və daima yenilənməyi də özünə hədəf seçib. 
Hal-hazırda ölkədə 16 ""PARA"" filialı fəaliyyət göstərir. Bunlardan 8-i paytaxt Bakıda, 8-i isə regionlarda fəaliyyət göstərir. PARABOKT-un hazırda əsas xidmət istiqaməti isə Lombard və Biznes kreditləridir. Qızılın tam əyarı həcmində ödənişlər edən PARABOKT müştəriləri arasında da xüsusi rəğbətə sahibdir.
Bütün xidmətləriylə insanların gələcək qayğısını azaltmağı, arzularını reallaşdırmağı düşünən PARABOKT maksimal faiz dərəcəsi illik 21.8%-dək olan İstiqraz satışını da həyata keçirir. Burada yüksək gəlirli İstiqrazlar alaraq hər kəs uğurlu gələcəyini təmin edə bilər!
26 il boyunca qazanılan təcrübəyə əsaslanaraq PARABOKT hər bir müştərisinə fərdi münasibət göstərir və onlar üçün unikal həllər təklif edir. Məhz elə bu səbəbdən ""PARA"" brendinin geri dönməsi özəlliklə sadiq müştəriləri sevindirib. 
Siz də arzularınızı gerçəkləşdirmək üçün PARA-ya güvənə bilərsiniz!














www.oxu.az
"
"UBER: Taksi xidmətinə ƏDV-nin tətbiqi barədə rəsmi məlumat almamışıq""Uber"" şirkəti bu ilin dekabrın 1-dən etibarən gedişlərə görə nağdsız ödənişlər üzrə 18% həcmində ƏDV tutulacağına aydınlıq gətirib.
Oxu.Az APA-ya istinadən xəbər verir ki, şirkətə bununla bağlı rəsmi bildiriş hələ daxil olmayıb: ""Bizə məlum olub ki, istifadəçilərimiz Azərbaycan banklarının birindən 2017-ci ilin dekabrın 1-dən etibarən ""Uber""lə gedişlərə görə nağdsız ödənişlər üzrə 18% həcmində ƏDV tutulacağı barədə SMS xəbərdarlığı alıblar. Bizə sözügedən yenilik barədə rəsmi bildiriş hələ daxil olmayıb. Biz bu məsələni əsaslı surətdə araşdırmaq və Azərbaycanda istifadəçilərimiz üçün ən əlverişli şəkildə həll etmək niyyətindəyik"".
A.M.
www.oxu.az
"
"Bitkoin bir il sonra bu qiymətə olacaq ""2018-ci ilin sonunda bitkoinin qiyməti 40 000 dollar ola bilər"".
Oxu.Az Report-a istinadən xəbər verir ki, bu proqnozu ""CNBC"" telekanalına məşhur investor Mayk Novoqrats (Micke Novogratz) səsləndirib.
Öz sərvətinin 20-30%-ni kriptovalyutalara investisiya edən Novoqrats bitkoini 50 dollar, efiriumu isə 0,30 dollar olarkən alıb. Cari il oktyabrın 10-da bitkoin 5 000 dollardan ucuz olarkən, yaxın 6-10 ayda qiymətlərin 10 000 dollara yüksələcəyini proqnozlaşdıran Novoqrats bu dəfə proqnozlarını daha da yüksəldib.
Efiriumun qiymətinin isə 2018-ci ilin sonuna qədər 3 dəfə artacağını ehtimal edən investor  kriptovalyuta bazarına böyük həcmdə pulların axdığını qeyd edib: ""Kriptovalyutalar spekulyantların arzusudur, çünki xammaldan fərqli olaraq, onlara tələbat təklifi xeyli üstələyir. Təklif kifayət qədər olmadığı üçün isə qiymətlər kəskin arta bilir. Amma biz bəzən 50%-dək olan qiymət korreksiyalarına da rast gələcəyik"".
Novoqratsa görə, hazırda 300 mlrd. dollar olan kriptovalyuta bazarının kapitallaşması, 2018-ci ilin sonunda 2 trln. dollara çata bilər.
Xatırladaq ki, hazırda bitkoinin qiyməti 9 900 dollar, efiriumun isə 475 dollar təşkil edir.
L.Ə.
www.oxu.az 
"
"Bakıda 2 günlük regional seminar öz işinə başlayıb Bakı şəhərində Standartlaşdırma, Metrologiya və Patent üzrə Dövlət Komitəsi, Patent və Əmtəə Nişanları Mərkəzi və Ümumdünya Əqli Mülkiyyət Təşkilatının (ÜƏMT) təşkilatçılığı ilə “Patent hüququ müqaviləsi və onun tətbiqi” mövzusunda 2 günlük regional seminar öz işinə başlayıb. 
Seminarda çıxış edən Standartlaşdırma, Metrologiya və Patent üzrə Dövlət Komitəsi (SMPDK) sədrinin müavini Niyazi Rəhimov Azərbaycanda qeyri-neft sənayesinin inkişafı istiqamətində dövlət başçısı İlham Əliyevin rəhbərliyi ilə aparılan islahatlardan danışıb.
Bildirib ki, yeni iqtisadi modelə keçidlə iqtisadiyyatımız innovasiyalar, texnologiyalar və qeyri-neft sektoru hesabına inkişaf etməkdədir. Niyazi Rəhimovun sözlərinə görə, elmi-texnoloji yeniliklər bütün sahələrdə əmək məhsuldarlığının və rəqabətqabiliyyətliliyin yüksəldilməsinə xidmət edir, məhsula əlavə dəyər verir. O bildirib ki, beynəlxalq təcrübədə sahibkarlar innovativ təşəbbüslərin meydana çıxmasında fəal iştirak edir. Bir çox hallarda, kiçik və orta sahibkarlığın təqdim etdiyi yeni məhsul və xidmətlər, ixtiralar sonrakı mərhələlərdə iri şirkətlər tərəfindən dəstəklənərək, sənaye miqyasında istehsala yol açır, böyük iqtisadi uğurla nəticələnir.
Əqli mülkiyyət hüquqlarının qorunmasını təmin edən müasir qanunvericilik bazasının olduğunu deyən komitə sədrinin müavini dövlət tərəfindən innovativ iqtisadiyyatın dəstəklənməsi üçün görülən zəruri tədbirlərdən danışıb. Bildirib ki, ölkəmizin əqli mülkiyyət hüquqları sahəsində beynəlxalq təşkilatlarda iştirakı yerli sahibkarlarımıza daha çevik və faydalı xidmətlər göstərməyə imkan yaradır. “Made in Azerbaijan” brendinin xarici bazarlarda təşviqi, yerli şirkətlərin ixracla bağlı xarici ölkələrdə sertifikat və patent almasına dair cənab prezidentin Fərmanının icrası baxımından da Standartlaşdırma, Metrologiya və Patent üzrə Dövlət Komitəsinin qurumları tərəfindən göstərilə biləcək xidmətlərin sayı artmaqdadır.
Ümumdünya Əqli Mülkiyyət Təşkilatının Patent hüququ şöbəsinin müdiri Marko Aleman isə təmsil etdiyi təşkilatla komitənin əlaqələrindən danışıb. O bildirib ki, Azərbaycan ÜƏMT üçün faydalı və uğurlu tərəfdaşdır. ÜƏMT-nin əksər saziş və müqavilələrinə qoşulmaqla bu sahədə maraqlarını bəyan edən Azərbaycan əqli mülkiyyət hüquqlarının mühafizəsi sahəsində beynəlxalq tələblərə uyğun inkişafını təmin edir. Qonaq qeyd edib ki, təşkilatın Azərbaycanın əqli mülkiyyət hüquqlarının təminatı sisteminə dəstəyi bundan sonra da davam edəcək. O, “Patent hüququ” müqaviləsinin (PLT) ümumi icmalını iştirakçıların diqqətinə çatdırıb.
L.Ə.
www.oxu.az
"
"Taksi xidmətləri bahalaşacaq? Banklar dekabrın 1-dən etibarən xarici taksi şirkətlərinə kartla ödəniş zamanı 18% əlavə dəyər vergisi tətbiq edəcək.
Yeni qərarı Oxu.Az-a şərh edən iqtisadçı-ekspert Natiq Cəfərli deyir ki, kartla ödəniş zamanı 18% əlavə dəyər vergisinin tətbiqi ilə bağlı xarici taksi şirkətləri əvvəlcədən xəbərdar edilməli idilər: “Şirkətlərin fəaliyyətlərini qaydalara uyğunlaşdırması prosesi gecikə bilər. Hətta onlardan bəzilərinin bazarı tərk etməsi istisna deyil. Bu da yaxşı hal hesab olunmur. Daha keyfiyyətli, ucuz xidmətin göstərilməsi üçün rəqabətli mühit lazımdır”.
Ekspert deyir ki, şirkətlər insanlara həm də əlavə qazanc mənbəyi yaratmışdı: “Qaydaların tətbiqindən sonra şirkətlər bazarı tərk edərsə, bu işsizliyə də təsir edəcək. Başqa tərəfdən taksi xidmətləri azsaylı sektorlardandır ki, burada rəqabət var. Nəticədə  son illər taksi xidmətlərinin keyfiyyəti və qiymətləri insanları qane edir. Ölkədə iki devalvasiyanın baş verməsinə, benzinin bahalaşmasına baxmayaraq, taksi xidmətlərinin qiymətlərində artım baş verməyib. Əksinə, son aylarda ucuz xidmət göstərən şirkətlər bazara daxil olub. Qərardan  sonra şirkətlər bazarı tərk edərsə, rəqabətli mühit zəifləyəcək. Bu da qiymətlərin artımına səbəb ola bilər. Hətta tərk etməsələr belə, ƏDV-yə cəlb olunduqları təqdirdə qiymətləri bahalaşdıracaqlar.  Vergi rüsumlarının artımı, adətən, şirkətlərin deyil, vətəndaşın cibindən çıxır"". 
L.Ə.
www.oxu.az
"
"ƏDV bu tarixdən etibarən tutulacaqBu ayın sonunadək prosessinq mərkəzləri və banklar daxili proqram təminatlarında işləri yekunlaşdırmalıdır.
“Dekabrın 1-dən ölkə xaricində yerləşən müəssisələrin Azərbaycanda fəaliyyəti ilə əlaqədar kartlar vasitəsilə göstərilmiş bütün növ xidmətlərdən ƏDV tutulacaq”.
Oxu.Az APA-ya istinadən xəbər verir ki, bunu Azərbaycan Banklar Assosiasiyasının sədri Zakir Nuriyev deyib. Onun sözlərinə görə, ƏDV-nin tutulması ilə bağlı texniki problem yaranmışdı.  
“Bu ayın sonunadək bütün məsələlər öz həllini tapmalıdır. Prosessinq mərkəzləri və bankların daxili proqram təminatlarında işlər yekunlaşmalıdır. Dekabrın 1-dən gec olmayaraq banklar bu verginin tutulmasını həyata keçirməlidirlər“, - deyə Z.Nuriyev vurğulayıb.  
L.Ə.
www.oxu.az
"
"Rusiyada siqaret 40% bahalaşacaqTütün məmulatlarına minimal pərakəndə qiymətinin tətbiq olunması nəticəsində Rusiyada siqaretlərin qiyməti 40% arta bilər.
Oxu.Az Report-a istinadən xəbər verir ki, bu barədə maliyyə nazirinin müavini İlya Trunin məlumat verib.
Minimal pərakəndə qiymətini Səhiyyə Nazirliyi müəyyənləşdirəcək. Maliyyə Nazirliyindən verilən məlumata görə, nəticədə əhalinin siqaret tələbi aşağı düşəcək və istehlakı azalacaq.
Ekspertlərin fikrincə, hazırda Səhiyyə Nazirliyinin hansı qiymət həddini minimum seçəcəyi bilinmir. Maliyyə Nazirliyinin 2018-ci ildən etibarən aksizləri ən azı 80 rubl/qutu (1,37 dollar/qutu) səviyyəsinə qədər artırma təklifi siqaretlərin qiymıtinin 1,5 dəfə artmasına gətirib çıxara bilər.
İqtisadi və maliyyə araşdırmaları Mərkəzinin ekspertləri hesab edirlər ki, yeni vergilərlə siqaretin bir qutusunun qiymətində orta hesabla 40% artım gözlənilir.
A.M.
www.oxu.az
"
"Azərbaycanda əmək observatoriyası yaradılacaq 2020-ci ilədək Azərbaycanda əmək bazarının qiymətləndirilməsi və monitorinqi üzrə milli observatoriya yaradılacaq.
Oxu.Az Trend-ə istinadən bildirir ki, bunu əmək və əhalinin sosial müdafiəsi naziri Səlim Müslümov deyib.
Nazirin sözlərinə görə, bu observatoriyanın yaradılmasında beynəlxalq təşkilatlar iştirak edəcəklər.
Nazir bildirib ki, bu məsələ bu gün Dünya Bankı, Avropa İttifaqı, Avropa Təhsil Fondu və digər beynəlxalq təşkilatlar tərəfindən müzakirə olunacaq.
S.Müslümov qeyd edib ki, Azərbaycanda observatoriyanın yaradılmasına Avropa İttifaqı kömək edəcək.
Bu cür strukturun yaradılmasının vacibliyindən danışan nazir vurğulayıb ki, bu gün nazirlik təkbaşına əmək bazarının qiymətləndirilməsini aparmaq gücündə deyil, ona görə də observatoriyanın yaradılması bu istiqamətdə vacib addımdır.
L.Ə.
www.oxu.az
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az AMB-yə istinadən xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
L.Ə.
www.oxu.az
"
"Bank rəhbərlərinin aylıq maaşı bəlli oldu Bu gün bank sektorunda TOP-menecmentdə çalışan insanların əksəriyyətinin orta aylıq əməkhaqqı 8-10 min manatdan çoxdur. Bu rəqəm beynəlxalq bazarlardakı əməkhaqqı ilə müqayisə oluna biləcək səviyyədədir”.
Oxu.Az xəbər verir ki, bunu “Tələb işəgötürənlərdən, təklif UNEC-dən” adlı konfransda çıxışı zamanı Azərbaycan Banklar Assosiasiyasının sədri Zakir Nuriyev deyib.
Onun sözlərinə görə, bu gün bank sektoru Azərbaycanda ən yüksək əməkhaqqı verən qruplar arasındadır. “Buna baxmayaraq, adi ixtisaslar, məsələn, mühasiblər, informasiya texnologiyaları sahəsi üzrə mütəxəssislərə bank sektorunda böyük ehtiyac var. Bu ixtisasa sahib olan insanları biz əmək bazarından əldə edə bilmirik. Belə ixtisasların tələbləri dəyişməz qaldığı üçün biz bu istiqamətə diqqəti gücləndirməliyik.
L.Ə.
www.oxu.az 
"
"Gələn il bu məhsulların idxalına aksiz yığımının həcmi üç dəfə artacaq2018-ci ildə tütün məmulatlarının və bir çox alkoqollu içkilərin idxalına aksiz yığımının həcmi təxminən üç dəfə artacaq. Artım idxal edilən malların fiziki həcminin artırılması hesabına olmayacaq.
Oxu.Az xəbər verir ki, bu barədə dövlət büdcəsi layihəsində bildirilir.
""Gələn il etil spirti üzrə aksizlər 2017-ci ilə nisbətən 9 dəfə artaraq 10,1 mln. manata çatacaq"", -  deyə hökumət proqnozlaşdırır. Pivə idxalından aksizlər büdcəyə 12,7 mln. manat - bu ilkindən 3,2 dəfə çox vəsait gətirəcək. Başqa spirtli içkilər üzrə aksiz mədaxili 90 mln. manat - 2017-ci ildəkindən 50,7 mln. manat və ya 2,3 dəfə çox olacaq. Ehtimal ki, hökumət idxal aksiz dərəcələrini ciddi şəkildə artırmağa hazırlaşır.
Neft məhsulları, qızıl, ondan hazırlanmış zərgərlik və digər məişət məmulatları və avtomobillərin aksizlərindən mədaxildə ciddi dəyişiklik olmayacaq. 2018-ci ildə idxal aksizlərinin həcmi 172 mln. manat proqnozlaşdırılır. Bu, 2017-ci ildəkindən 82 mln. manat və ya 1,9 dəfə çoxdur.
L.Ə.
www.oxu.az
"
"Gənclərə XOŞ XƏBƏRAzərbaycanda gənclər işə düzələrkən güzəştlər əldə edəcəklər.
Oxu.Az Trend-ə istinadən xəbər veir ki, bunu əmək və əhalinin sosial müdafiəsi naziri Səlim Müslümov deyib.
Nazirin sözlərinə görə, söhbət ondan gedir ki, hökumət işəgötürənlərin əməkdaşlar üçün ödədiyi sosial ödəmələrin yarısını ödəyəcək.
E.Ə.
www.oxu.az
"
"2018-ci ildə maliyyə bazarları üçün əsas risklər""Fitch"" Beynəlxalq Reytinq Agentliyinin Suveren Reytinqlər Departamentinin rəhbəri Ceyms MakKormak (James McCormack) 2018-ci ildə maliyyə bazarları üçün potensial riskləri sadalayıb. 
Oxu.Az Report-a istinadən xəbər verir ki, bunların arasında əsas təhlükəli olan Avropa Mərkəzi Bankının (ECB) monetar siyasətini dəyişməsi ola bilər. ECB-nin öz siyasətində ciddi dəyişikliklər etməsi maliyyə bazarları üçün problemlər yaradacaq.
Bununla yanaşı, əsas risklər arasında ABŞ-ın tərəfdaşları ilə ticarət siyasətində sərtləşdirmələrə getməsi, geosiyasi gərginlik və uçot dərəcəsində artım göstərilir.
MakKormak hesab edir ki, dünyanın aparıcı dövlətləri monetar siyasətini sərtləşdirməyə, yəni uçot dərəcəsini artırmağa tam hazır olmasa da, bu istiqamətdə irəliləmə müşahidə olunur.
Dünyanın aparıcı mərkəzi bankları tərəfindən monetar siyasətin sərtləşdirilməsi Asiya maliyyə bazarlarında müəyyən volatillik yarada bilər. B,u regionda olan ölkələrin tədiyyə balanslarındakı müsbət profisit və yüksək valyuta ehtiyatları onların ""təhlükəsizlik yastıqları""nın möhkəm olmasını deməyə əsas verir.
L.Ə.
www.oxu.az
"
"Türkiyədə siqaret xərcləri ilə 56 körpü tikmək olarTütün və Spirt Bazarı Tənzimləmə Təşkilatı 2006-2015 illərdə ölkə üzrə siqaretə xərclənən vəsaitin həcmini açıqlayıb. 
Oxu.Az xəbər verir ki, hesabat dövründə siqaretə  256,7 milyard lirə vəsait xərclənib. Bu vəsaitlə 56 ədəd Yavuz Sultan Səlim körpüsü inşa etmək olar.  
Ölkədə bir trilyon ədəd siqaret alınıb. O da bildirilir ki, siqaretin üzərində sağlamlığa zərərli olması ilə bağlı xəbərdarlıq qeyd ediləndən sonra Türkiyədə siqaret istehlakı 15 faiz azalıb. 
L.Ə.
www.oxu.az
 
"
"Azərbaycana idxal edilən bu məhsullar gömrük rüsumundan azad edildi – VİDEO - SİYAHIGələn il yanvarın 1-dən xətti polietilen, neft, kumaron, inden və ya kumaron-inden qatranları və politerpenlər istisna olmaqla, Azərbaycana idxal edilən plastmas xammalları idxal gömrük rüsumundan azad edilib.
Oxu.Az APA-ya istinadən xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən hazırda xətti polietilen, neft, kumaron, inden və ya kumaron-inden qatranları və politerpenlər gömrük dəyərlərinin 15 faizi həcmində idxal gömrük rüsumuna cəlb edilir. Yeni qərara əsasən, bu mallar üçün tətbiq edilən 15 faiz idxal gömrük rüsumu qüvvədə saxlanılıb.
Xüsusi çəkisi 0,94-dən az olan polietilen, xüsusi çəkisi 0,94 və ya daha çox olan polietilen, ilkin formalarda propilenin və ya digər olefinlərin polimerləri, stirol polimerləri, vinilxloridin və ya digər hallogenləşdirilmiş olefinlərin polimerləri, vinilasetatın və ya digər mürəkkəb vinil efirlərinin polimerləri, vinilin digər polimerləri, akril polimerləri, poliasetallar, digər sadə poliefirlər və epoksid qatranlar, polikarbonatlar, alkid qatranları, mürəkkəb poliallil efirləri və digər mürəkkəb poliefirlər, poliamidlər, amino-aldehid qatranları, fenolaldehid qatranları və poliuretanlar, və silikonlara tətbiq edilən 0,50 faiz idxal gömrük rüsumu ləğv edilib. Gələn il yanvarın 1-dən başqa yerdə adları çəkilməyən və ya daxil edilməyən, ilkin formalarda neft qatranları, kumaron-inden qatranları, politerpenlər, polisulfidlər, polisulfonlar, sellüloz və onun kimyəvi törəmələri təbii polimerlər (məsələn, alqin turşusu) və modifikasiya olunmuş təbii polimerlər (məsələn, bərkidilmiş proteinlər, təbii kauçukun kimyəvi törəmələri), o cümlədən plastmas tullantıları, qırıntılarına da 0,50 faiz idxal gömrük rüsumu tətbiq edilməyəcək.

A.M.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 28-nə Azərbaycan banklarında dollar və avronun alış-satış qiymətlərini təqdim edir:








L.Ə.
www.oxu.az
"
"Bağlanan bankların əmanətçilərinə bu qədər pul qaytarılıbLəğv prosesində olan “Yunayted Kredit Bank” ASC-də fiziki şəxslərin ümumi əmanətlərinin məbləği 3 milyon 550 min manat olmaqla, onlardan 3 milyon 230 min manatı qorunan əmanətlər, o cümlədən 2 milyon 99 min manatı kompensasiya olunan əmanətlərdir.
Oxu.Az xəbər verir ki, bu barədə Əmanətlərin Sığortalanması Fondu (ADİF) xəbər verir.
27 noyabr 2017-ci il tarixinə ADİF tərəfindən qorunan əmanətçilərə ümumilikdə 1 milyon 837 min manatdan artıq kompensasiya ödənilib (ümumi kompensasiya öhdəliyinin 87,5 %-i) və 262 min 485 manat ödənilməmiş kompensasiya öhdəliyi qalıb.
Ləğv prosesində olan “Bank of Azerbaijan” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 27 yanvar 2017-ci il tarixində başa çatıb və bu tarixədək “Bank of Azerbaijan” ASC-nin qorunan əmanətçilərinə 24 milyon 191 min (ümumi kompensasiya öhdəliyinin 97 %-i) kompensasiya ödənilib.
Ləğv prosesində olan “Gəncəbank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 04 fevral 2017-ci il tarixində başa çatıb və bu tarixədək “Gəncəbank” ASC-nin qorunan əmanətçilərinə 976 min 441 manat (ümumi kompensasiya öhdəliyinin 94 %-i) kompensasiya ödənilib.
Ləğv prosesində olan “Texnikabank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 12 fevral 2017-ci il tarixində başa çatıb. Ümumilikdə “Texnikabank” ASC-nin qorunan əmanətçilərinə  120  milyon 408 min manatdan artıq (ümumi kompensasiya öhdəliyinin 98,2 %-i) kompensasiya ödənilib.
Ləğv prosesində olan “Parabank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 01 avqust 2017-ci il tarixində başa çatıb. Ümumilikdə “Parabank” ASC-nin qorunan əmanətçilərinə   43  milyon 222 min manatdan artıq (ümumi kompensasiya öhdəliyinin 98,5 %-i) kompensasiya ödənilib.
Ləğv prosesində olan “Zaminbank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 01 avqust 2017-ci il tarixində başa çatıb. Ümumilikdə “Zaminbank” ASC-nin qorunan əmanətçilərinə 72 milyon 196 min manatdan artıq (ümumi kompensasiya öhdəliyinin 99,3 %-i) kompensasiya ödənilib.
Ləğv prosesində olan “Kredobank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 01 avqust 2017-ci il tarixində başa çatıb. Ümumilikdə “Kredobank” ASC-nin qorunan əmanətçilərinə 27 milyon 914 min manatdan artıq (ümumi kompensasiya öhdəliyinin 99,9 %-i) kompensasiya ödənilib.
Ləğv prosesində olan “Dekabank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 01 avqust 2017-ci il tarixində başa çatıb. Ümumilikdə “Dekabank” ASC-nin qorunan əmanətçilərinə 3  milyon 88 min manatdan artıq (ümumi kompensasiya öhdəliyinin 98,7 %-i) kompensasiya ödənilib.
Ləğv prosesində olan “Atrabank” ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət 22 avqust 2017-ci il tarixində başa çatıb. Ümumilikdə “Atrabank” ASC-nin qorunan əmanətçilərinə 14  milyon 352 min manatdan artıq (ümumi kompensasiya öhdəliyinin 98,2 %-i) kompensasiya ödənilib. 
Ləğv prosesində olan “Qafqaz İnkişaf Bankı”  ASC-nin qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət  22 avqust 2017-ci il tarixində başa çatıb. Ümumilikdə “Qafqaz İnkişaf Bankı”  ASC-nin qorunan əmanətçilərinə 2 milyon 4 min manatdan artıq (ümumi kompensasiya öhdəliyinin 95,8 %-i) kompensasiya ödənilib. 
Ləğv prosesində olan QSC “Bank Standard” KB-nın qorunan əmanətçilərinə kompensasiyaların ödənilməsi üçün ərizələrin qəbulu üzrə 1 il müddət  10 oktyabr 2017-ci il tarixində başa çatıb. Ümumilikdə QSC “Bank Standard” KB-nın qorunan əmanətçilərinə 437  milyon 745 min manatdan artıq (ümumi kompensasiya öhdəliyinin 99,2 %-i) kompensasiya ödənilib.
Ümumilikdə Fond tərəfindən 11 bank üzrə 747 milyon 938 min manatdan artıq kompensasiya ödənilib.
L.Ə.
www.oxu.az
"
"Azərbaycanda taksi xidmətlərinin qiymətləri 18% artacaq - VİDEOBanklar dekabrın 1-dən etibarən xarici taksi şirkətlərinə kartla ödəniş zamanı 18% əlavə dəyər vergisi tətbiq edəcək.
Oxu.Az xəbər verir ki, bu barədə ""Xalq Bank""dan məlumat verilib.
Bank nümayəndəsinin sözlərinə görə, 18% əlavə dəyər vergisinin tətbiqi ilə bağlı bankdan müştərilərinə mesaj göndərilir.
Bu yalnız ""Xalq Bank""a deyil, digər banklara da aiddir. 18% əlavə dəyər vergisi Azərbaycanda fəaliyyət göstərən xarici taksi xidmətlərinə şamil edilir.
Mesajda bildirilir ki, ölkə daxilində xarici taksi xidmətlərinə (Uber, Taxify və s.) kartla ödəniş zamanı 18% ƏDV tətbiq ediləcək.
Qeyd edək ki, digər banklarda da bu yöndə müzakirələr gedir. Məsələ ilə bağlı müraciət etdiyimiz ""AG Bank""dan bildirildi ki, hazırda bu yöndə hər hansı qərar yoxdur. Lakin müzakirələrin aparıldığı istisna edilmədi. 

L.Ə.
www.oxu.az
"
"Azərbaycanda ""Patent haqqında"" qanun dəyişdirilirAzərbaycanın ""Patent haqqında"" qanununa dəyişikliklər ediləcək. Bununla bağlı qanun layihəsi hazırlanır.
Oxu.Az Report-a istinadən xəbər verir ki, bu barədə Standartlaşdırma, Metrologiya və Patent üzrə Dövlət Komitəsi (SMPDK) sədrinin müavini Niyazi Rəhimov bu gün Bakıda keçirilən ""Patent hüquq müqaviləsi və onun tətbiqi"" mövzusunda seminarda çıxışında qeyd edib.
""Patent haqqında"" qanuna dəyişiklik qaçılmazdır. Ümumdünya Əqli Mülkiyyət Təşkilatının (ÜƏMT) ekspertlərinin iştirakı ilə ""Patent haqqında"" qanun nəzərdən keçirilib. ""Patent hüququ"" sazişinə uyğunluq baxımından zəruri dəyişikliklərdən ibarət təkliflər layihəsi hazırlanır. Layihə yekun mərhələdədir"", - komitə sədrinin müavini qeyd edib.
A.M.
www.oxu.az
"
"Maliyyə Bazarlarına Nəzarət Palatası ilə banklar arasında görüş keçirildi Maliyyə Bazarlarına Nəzarət Palatasında (MBNP) bankların, Milli Depozit Mərkəzinin (MDM), Bakı Fond Birjasının (BFB) və Azərbaycan Banklar Assosiasiyasının (ABA) nümayəndələri ilə birgə görüş keçirilib.
Oxu.Az palataya istinadən xəbər verir ki, görüşdə bankların kapital bazarlarında birbaşa iştirak etməsi və investisiya xidmətləri həyata keçirməsi, habelə Azərbaycan Mərkəzi Bankının notları ilə bağlanan əqdlər üzrə klirinq-hesablaşmaların optimallaşdırılması ilə bağlı təqdimatlar olub.
Qeyd edilib ki, bankların investisiya şirkətinin vasitəçiliyi olmadan qiymətli kağızlar bazarında iştirak etməsi bazarın inkişafında əhəmiyyətli rol oynaya bilər.
Daha sonra mövzu ilə bağlı iştirakçıların sualları ətrafında müzakirələr aparılıb, fikirlər dinlənilib. Təqdim edilmiş mövzular üzrə işlər davam etdirilməsi qərara alınıb.
L.Ə.
www.oxu.az
"
"Neft və qızıl ucuzlaşdıDünya birjalarında neftin qiyməti azalıb.
Oxu.Az xəbər verir ki, WTI neftinin qiyməti 1 barelə görə 0,38 dollar və ya 0,65% azalaraq 57,73 dollar təşkil edib.
Brent markalı neftin 1 barelinin dəyəri isə 0,21 dollar və ya 0,33% azalaraq 63,63 dollar olub.
COMEX-də sonuncu hərraclarda qızılın unsiyasının qiyməti 0,90 dollar ucuzlaşaraq 1 298,00 dollara düşüb.
L.Ə.
www.oxu.az
"
"Ələtdə tikilən beynəlxalq limanla bağlı detallar məlum oldu Azərbaycan Respublikası prezidentinin ""Yeni Bakı Beynəlxalq Dəniz Ticarət Limanı kompleksinin tikintisi haqqında"" 2007-ci il 18 oktyabr tarixli sərəncamının icrası olaraq, Ələt qəsəbəsinin ərazisində Yeni Bakı Beynəlxalq Dəniz Ticarət Limanı Kompleksinin tikintisi sürətlə davam edir.
Oxu.Az xəbər verir ki, İqtisadiyyat Nazirliyinin mətbuat xidməti bu yöndə Modern.az-ın sorğusunu cavablandırıb.  
Rəsmi məlumatda bildirilib ki, hazırda limanın tikintisinə 1200-dən çox işçi qüvvəsi, 300-ə yaxın texnika cəlb olunub.
Ələt qəsəbəsi ölkə ərazisindən keçən mühüm beynəlxalq nəqliyyat dəhlizləri: Şimal-Cənub və Şərq-Qərb dəhlizlərinin Azərbaycan seqmentləri olan avtomobil və dəmir yolu xətlərinin kəsişməsində yerləşir və mahiyyət etibarilə bu ərazinin mühüm nəqliyyat qovşağına çevrilməsinə imkan verəcək. 
Yeni limanın inşası üçün 400 hektar torpaq sahəsi ayrılıb, Azərbaycan Respublikası prezidentinin iştirakı ilə 2010-cu il 3 noyabr tarixində yeni liman kompleksinin təməli qoyulub.
Dövlət başçının ""Yeni Bakı Beynəlxalq Dəniz Ticarət Limanı kompleksinin tikintisinin sürətləndirilməsi sahəsində əlavə tədbirlər barədə"" 2017-ci il 13 aprel tarixli sərəncamına əsasən, Yeni Bakı Beynəlxalq Dəniz Ticarət Limanı kompleksinin tikintisi üzrə layihənin davam etdirilməsi və başa çatdırılması üçün görüləcək işlərin sifarişçisi İqtisadiyyat Nazirliyi təyin edilib. Bu istiqamətdə prezident İlham Əliyevin qarşıya qoyduğu vəzifələrin vaxtında və keyfiyyətli icrası üçün işlərin başlanma və tamamlama tarixləri göstərilməklə tədbirlər planı işlənib hazırlanıb və artıq onun yerinə yetirilməsinə başlanılıb.
Həmçinin bildirilib ki, yeni liman kompleksinin Baş Planı və ümumi layihəsi beynəlxalq açıq tenderin qalibi Hollandiyanın ""Royal Haskoning"" şirkəti tərəfindən hazırlanıb. İnşaat işləri liman ərazisinin iki hissəsində - quru və dəniz seqmentlərində aparılır. Hollandiyanın ""Van Oord Dredging and Marine Contractors"" B.V. şirkəti tərəfindən liman akvatoriyasında aparılmış dibdərinləşdirmə işləri nəticəsində uzunluğu 7,5 kilometr, eni 160 metr, dərinliyi 7 metr və dönmə dairəsinin diametri 450 metr olan giriş kanalı inşa edilib. Bu, Xəzər dənizində üzən bütün növ gəmilərin limana təhlükəsiz və sərbəst yanalmasını təmin etmək imkanı verir. Kanalın eninin 160 metr olması gəmilərin yüksək məhsuldarlığını və iki gəminin eyni zamanda hərəkətini təmin edir.
Hollandiyanın ""Royal Haskoning"" şirkətinin Baş Planına əsasən limanın 3 fazalı inkişafı nəzərdə tutulur. Hazırda birinci fazada dinamik şəkildə işlər görülür. Bu faza üzrə Ro-Ro tipli gəmilər üçün 2 körpü və 7 körpüdən ibarət universal quru yük və konteyner terminalı inşa olunacaq. Həmçinin xidməti donanma gəmiləri üçün körpünün və təmir bazasının, limanın əməliyyat binasının, yük sahələri və anbarların, sərhəd və gömrük xidməti məntəqələrinin, bütövlükdə təxminən 34 ədəd müxtəlif təyinatlı binaların tikintisinin həyata keçirilməsi, sərnişinlər üçün beynəlxalq terminalın layihələndirilməsi, kranların alınması, təchizatı və quraşdırılması nəzərdə tutulub.
Baş Plana əsasən, 1 ədəd Ro-Ro və 3 ədəd ümumi yük körpüsü əlavə olunmaqla, ümumi körpülərin sayı 8-dən 12 ədədə çatdırılıb, bunun nəticəsində layihənin birinci fazasının yükaşırma imkanı illik 10 milyon ton yükdən 15 milyon ton yükə və 50 000 TEU-dan 100 000 TEU konteynerə qədər artırılması təmin edilib.
Liman ərazisində quru infrastrukturu obyektlərinin tikintisinin və mülki inşaat işləri də həyata keçirilir. Yüklərin saxlanılması üçün burada açıq yük sahələri və 2 növ örtülü anbar tikilir. Örtülü anbarlar metal konstruksiyalı binalar olacaq. Tikilən anbarların hər birinin ərazisi təxminən 1200 kvadratmetrdir.
Rəsmi məlumata görə, yeni liman kompleksinin akvatoriya hissəsinə aid olan qurğuların tikintisinin 2017-ci ilin sonunadək başa çatdırılması nəzərdə tutulur. 
Bura 7 ümumi yük körpüsü, 2 Ro-Ro körpüsü, xidməti donanma gəmiləri üçün körpünün inşası daxildir. Layihəyə əsasən, 2018-ci ilin birinci rübünün sonunadək olan dövrdə anbarlar, yardımçı binalar, digər əlaqəli infrastruktur obyektləri inşa olunacaq, onların mühəndis-kommunikasiya xətləri (elektrik, rabitə və sair daxil olmaqla) çəkiləcək. Bu dövrdə, həmçinin yardımçı sistemlərin (drenaj, siqnalizasiya, yanğınsöndürmə və yanğın xəbərdarlığı, İT, videomüşahidə, İSPS tələblərinə uyğun olaraq mühafizə sistemi və sair daxil olmaqla) quraşdırılmasının başa çatdırılması nəzərdə tutulub.
L.Ə.
www.oxu.az
"
"Azərbaycan nefti ucuzlaşıbAzərbaycan nefti ucuzlaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 0,36 dollar və ya 0,55% azalaraq 64,69 dollar təşkil edib.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 28-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0239 manat olub.




L.Ə.
www.oxu.az
"
"“UBER” taksi xidmətinə ödənişlər ƏDV-yə cəlb olunurAzərbaycan Banklar Assosiasiyası (ABA) ölkədə fəaliyyət göstərən banklara müraciət edib. 
Oxu.Az xəbər verir ki, “Report”un əldə etdiyi məlumata görə, müraciətdə bildirilir ki, “Vergi Məcəlləsində dəyişiklik edilməsi” 16 dekabr 2016-cı il tarixli qanuna əsasən elektron ticarət əlavə dəyər vergisinə (ƏDV) cəlb olunub.
Bu çərçivədə “UBER” də daxil olmaqla taksi xidməti göstərən qeyri-rezidentlərin ƏDV-yə cəlb olunması üçün noyabrın 6-da ABA-nın Ödəniş Sistemləri və Alternativ Xidmət Kanalları üzrə Ekspert Qrupunun iştirakı ilə Vergilər Nazirliyində görüş keçirilib. Görüşdə bu sahədə ƏDV-nin tətbiqinə dair ortaya çıxan bəzi qaranlıq məqamlara aydınlıq gətirilib. 
Qərara alınıb ki, kart-prosessinq mərkəzləri müvafiq texniki sazlama işləri yekunlaşdırdıqdan sonra “UBER” və s. kimi qeyri-rezidentlərə məxsus taksi şirkətlərində elektron ticarət qaydasında aparılan kart ödənişlərindən ƏDV tutulsun.
Ekspert Qrupunun noyabrın 7-də keçirilmiş növbəti iclasında isə müvafiq texniki sazlama işlərinin təfərrüatları və yekunlaşdırma tarixi ətrafında fikir mübadiləsi aparılıb. İclasın nəticəsi olaraq banklara bu ayın sonuna qədər lazımi tədbirlər görmək tapşırılıb.
Vergilər Nazirliyi müraciətdə qeyd olunmuş görüşün keçirildiyini təsdiqləyib. 
Qurumdan bildirilib ki, banklara proqram təminatlarında müvafiq texniki işlər görmək və “UBER” taksi xidmətlərinə görə Azərbaycan rezidentləri tərəfindən xaricə köçürülən məbləğdən ƏDV tutmaq tapşırılıb.
Banklar artıq müştərilərini bu barədə məlumatlandırmağa başlayıb. Plastik kart sahiblərinə göndərilən SMS-lərdə dekabrın 1-dən “UBER” taksi xidmətinin 18% bahalaşacağı, yəni, hesabdan əlavə pul çıxılacağı bildirilir.  
S.B.
www.oxu.az
"
"Azərbaycanda bir ilkAzərbaycan hökumətinin və Cənubi Koreyanın İxrac-İdxal Bankının birgə maliyyələşdirdiyi “Pirşağı Tullantı Sutəmizləyici Qurğusu” layihəsi çərçivəsində Bakı şəhəri, Sabunçu rayonunun Pirşağı qəsəbəsi ərazisində yeni tullantı sutəmizləyici qurğusunun tikintisi intensiv qaydada davam etdirilir.
Oxu.Az xəbər verir ki, bu barədə “Azərsu” ASC-nin açıqlamasında bildirilir.
Məlumatda deyilir ki, icrasına 2017-ci ilin birinci yarısında başlanmış layihə çərçivəsində ərazidə planlama və texniki təchizat işləri tam yekunlaşıb. Eyni zamanda qurğunun giriş nasos stansiyasında qazıntı və svayların vurulması, kompressor, transformator və emalatxana binalarının, eləcə də biofosfor və durulducu çənlərin yerləşəcəyi ərazilərdə torpağın möhkəmləndirilməsi işləri yerinə yetirilib. Su anbarı, dezodorasiya qurğusu, qaraj və transformator binasının təməlaltı hazırlıq işləri həyata keçirilib. Biofosfor çənləri üzrə qəliblərin quraşdırılması yekunlaşıb. Hazırda əsas qurğuların dəmir-beton hissələrinin inşası davam etdirilir.
Qurğuda təmizlənmiş suların dənizə axıdılması üçün dənizin dibi ilə 1300 mm diametrli çıxış xətti tikilməsinə hazırlıq görülür. Çıxış xəttinin tikintisi xüsusi ixtisaslaşmış gəmilər vasitəsilə həyata keçiriləcək. Pirşağı tullantı sutəmizləyici qurğusunun tikintisində, əsasən, Azərbaycanda istehsal olunmuş inşaat materiallarından istifadə olunur. İnşasında ən son texnologiyalardan istifadə olunacaq qurğuda Koreyada istehsal edilmiş mexaniki avadanlıqlar quraşdırılacaq. Artıq həmin avadanlıqların bir hissəsi tikinti meydançasına tədarük olunub.
Qurğuda tullantı suları ekoloji standartların tələblərinə tam uyğun olaraq təmizlənib zərərsizləşdiriləcək. Azərbaycanda ilk dəfə olaraq bu qurğuda tullantı sularının zərərsizləşdirilməsi ultrabənövşəyi şüa texnologiyası ilə aparılacaq. Yarana biləcək qoxunun neytrallaşdırılması üçün xüsusi biosüzgəclərdən istifadə olunması nəzərdə tutulur. Bu qurğuda Azərbaycan üçün daha bir ilk təcrübə tətbiq olunacaq. Belə ki, qurğuda təmizlənmiş suların bir hissəsinin gələcəkdə suvarma məqsədilə istifadə edilməsi planlaşdırılır.
2018-ci ildə inşası başa çatdırılacaq bioloji tipli qurğunun məhsuldarlığı sutkada 40 min kubmetr layihələndirilib. Yeni qurğu istismara verildikdən, həmçinin ətraf qəsəbələrdə kanalizasiya infrastrukturu yaradıldıqdan sonra Abşeron yarımadasının şimal hissəsində böyük bir ərazidə yaranan tullantı sularının birbaşa Xəzər dənizinə axıdılmasının qarşısı alınacaq. Gələcəkdə Pirşağı, Kürdəxanı, Məhəmmədi, Nardaran, Digah, Maştağa, Mehdiabad, Digah, Goradil, Fatmayı və Novxanı qəsəbələrində yaranan tullantı suları bu qurğuda təmizlənərək kənarlaşdırılacaq. Bu layihə Xəzər dənizinin ekoloji təhlükəsizliyinin qorunmasına töhfə verəcək.
Xatırladaq ki, “Pirşağı Tullantı Sutəmizləyici Qurğusu” layihəsinin maliyyələşdirilməsi üçün Koreyanın İxrac-İdxal Bankı 43,5 milyon dollar kredit ayırıb. Ümumi dəyəri 64,2 milyon dollar olan layihənin qalan hissəsini Azərbaycan hökuməti maliyyələşdirir. 
E.Ə.
www.oxu.az
"
"Baramaçılığın və ipəkçiliyin inkişafına dair Dövlət Proqramı təsdiq edildiPrezident İlham Əliyev “Azərbaycan Respublikasında baramaçılığın və ipəkçiliyin inkişafına dair 2018-2025-ci illər üçün Dövlət Proqramı”nın təsdiq edilməsi haqqında sərəncam imzalayıb.
Oxu.Az-ın məlumatına görə, sərəncamda qeyd olunur ki, baramaçılığın və ipəkçiliyin inkişaf etdirilməsi, bu sahədə ixrac potensialının artırılması və kənd əhalisinin məşğulluğunun təmin edilməsi məqsədilə “Azərbaycan Respublikasında baramaçılığın və ipəkçiliyin inkişafına dair 2018-2025-ci illər üçün Dövlət Proqramı” təsdiq edilsin.
Bu sərəncamla təsdiq edilmiş Dövlət Proqramında nəzərdə tutulan tədbirlərin maliyyələşdirilməsi məqsədilə Maliyyə Nazirliyi və İqtisadiyyat Nazirliyinə hər il müvafiq olaraq, dövlət büdcəsinin və dövlət investisiya proqramlarının tərtibi prosesində maliyyə vəsaitinin nəzərdə tutulması üçün zəruri tədbirlər görmələri tapşırılıb.
Kənd Təsərrüfatı Nazirliyi İqtisadiyyat Nazirliyi ilə birlikdə Dövlət Proqramında nəzərdə tutulan tədbirlərin həyata keçirilməsini əlaqələndirsin və Proqramın icrasının gedişi barədə ildə bir dəfə Azərbaycan Prezidentinə məlumat verəcək.
Nazirlər Kabineti bu sərəncamdan irəli gələn məsələləri həll edəcək.
www.oxu.az   
"
"Sabirabad Sənaye Məhəlləsi yaradılırPrezident İlham Əliyev Sabirabad Sənaye Məhəlləsinin yaradılması haqqında sərəncam imzalayıb. 
Oxu.Az-ın məlumatına görə, sərəncam sənaye sahəsində fəaliyyət göstərən kiçik və orta sahibkarların fəaliyyətinin dəstəklənməsi, qeyri-neft sektorunun davamlı inkişafının təmin edilməsi və əhalinin istehsal sahəsində məşğulluğunun artırılması məqsədi ilə imzalanıb. 
Sərəncamla Sabirabad rayonunda Sabirabad Sənaye Məhəlləsi yaradılır.
2. Müəyyən edilsin ki:
2.1. kiçik və orta sahibkarlığın dəstəklənməsi məqsədi ilə Sabirabad Sənaye Məhəlləsinin ərazisində qeyri-neft sənaye sahələri üzrə məhsul istehsalı müəssisələri, habelə xidmət müəssisələri yaradılır;
2.2. Sabirabad Sənaye Məhəlləsinin fəaliyyətinin təşkili və tənzimlənməsi “Azərbaycan İnvestisiya Şirkəti"" Açıq Səhmdar Cəmiyyətinə həvalə olunur.
3. Azərbaycan Respublikasının Nazirlər Kabineti:
3.1. Sabirabad Sənaye Məhəlləsinin fəaliyyəti üçün Sabirabad rayonu ərazisində 20,3 hektar torpaq sahəsinin məqsədli təyinatının dəyişdirilərək sənaye təyinatlı torpaqlar kateqoriyasına keçirilməsini iki ay müddətində təmin edib Azərbaycan Respublikasının Prezidentinə məlumat versin;
3.2. bu Sərəncamın 3.1-ci bəndində nəzərdə tutulmuş torpaq sahəsinin icarəyə vermək hüququ ilə “Azərbaycan İnvestisiya Şirkəti"" Açıq Səhmdar Cəmiyyətinin daimi istifadəsinə verilməsini dörd ay müddətində təmin edib Azərbaycan Respublikasının Prezidentinə məlumat versin;
3.3. bu Sərəncamdan irəli gələn digər məsələləri həll etsin.
4. Azərbaycan Respublikasının İqtisadiyyat Nazirliyi:
4.1. Sabirabad Sənaye Məhəlləsinin fəaliyyəti ilə bağlı müvafiq torpaq sahəsinin istifadəyə yararlı vəziyyətə gətirilməsini, xarici və daxili infrastrukturun (elektrik və istilik enerjisi, qaz, su təchizatı, kanalizasiya, rabitə, nəqliyyat, yanğından mühafizə, istehsal təyinatlı, inzibati, sosial və digər infrastruktur obyektləri) qurulmasını, eləcə də Məhəllənin işinin təşkilini və tənzimlənməsini, o cümlədən iştirakçıların dəstəklənməsi və sahibkarlıq fəaliyyətinin səmərəli həyata keçirilməsi üçün digər xidmətlər göstərilməsini təmin etmək məqsədi ilə zəruri tədbirlər görsün;
4.2. bu Sərəncamdan irəli gələn digər məsələləri həll etsin.
5. Sabirabad Rayon İcra Hakimiyyəti bu Sərəncamın 3.1-ci bəndində nəzərdə tutulmuş torpaq sahəsinin məqsədli təyinatının dəyişdirilməsi ilə bağlı bir ay müddətində Azərbaycan Respublikasının Nazirlər Kabineti qarşısında vəsatət qaldırsın.
www.oxu.az   
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb. 
Oxu.Az xəbər verir ki,  28.11.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"“Forte kids” və “Forte fashion” vergidən bu qədər vəsait yayındırıb - RƏSMİVergilər Nazirliyi yanında Bakı şəhəri Kiçik Sahibkarlıqla İş Departamenti paytaxtın Yasamal və Xətai rayonlarının ərazisində Vergi Məcəlləsinin 50.1.1-ci maddəsinə əsasən, müəyyən edilmiş hallarda və qaydada vergi orqanlarında uçota durmayan şəxslərin aşkar edilməsi məqsədilə operativ vergi nəzarəti tədbirləri həyata keçirib. 
Oxu.Az nazirliyə istinadən xəbər verir ki, həmin tədbirlər zamanı Yeni Yasamal qəbəsəsi, D.Bünyadzadə və Ə.Əhmədov küçələrinin kəsişməsində və Əhməd Cəmil küçəsi, ev 66, mənzil 1 ünvanında yerləşən “Forte Fashion”, habelə Əhmədli qəsəbəsəi, Sarayevo küçəsi 22A, məhəllə 2325 ünvanda yerləşən “Forte Fashion” və “Forte kids” adlı geyim mağazalarında vergi orqanında uçota alınmadan qanunsuz sahibkarlıq fəaliyyəti göstərilməsi faktları aşkar olunaraq Vergi Məcəlləsi ilə müəyyən olunmuş qaydada rəsmiləşdirilib.
Bununla yanaşı, D.Bünyadzadə və Ə.Əhmədov küçələrinin kəsişməsində yerləşən “Forte Fashion” geyim mağazasında 4 nəfər fiziki şəxsin Əmək Məcəlləsində nəzərdə tutulmuş qaydada əmək müqaviləsi bağlamadan işəgötürən tərəfindən işlərin (xidmətlərin) yerinə yetirilməsinə cəlb edilməsi və 255389 manat məbləğində malların uçotdan yayındırılması, Əhməd Cəmil ev 66, mənzil 1 ünvanında yerləşən “Forte Fashion” geyim mağazasında 8 nəfər fiziki şəxsin Əmək Məcəlləsində nəzərdə tutulmuş qaydada əmək müqaviləsini bağlamadan işlərin (xidmətlərin) yerinə yetirilməsinə cəlb edilməsi və 291 919 min manat məbləğində malların uçotdan yayındırılması, Xətai rayonu, Əhmədli ŞTQ, Sarayevo küçəsi 22A, məhəllə 2325 ünvanda yerləşən “Forte Fashion” geyim mağazasında 72 564 manat, “Forte kids” uşaq geyimləri mağazasında 57 394 manat məbləğində malların uçotdan yayındırılması halları müəyyən edilib.
Vergi nəzarəti tədbirlərinin keçirilməsi zamanı vergi əməkdaşlarına öz xidməti vəzifələrini yerinə yetirməyə maneçilik törətməyə, mağazalarda çalışan işçiləri gizlətməyə cəhdlər olunub. Aparılmış araşdırmalar nəticəsində qeyd olunan təsərrüfat subyektlərində (obyektlərində) Vergilər Nazirliyi yanında Bakı şəhəri Kiçik Sahibkarlıqla İş Departamentində vergi ödəyicisi kimi uçota alınmış İmanov İman İlqar oğlunun sahibkarlıq fəaliyyəti göstərdiyi müəyyən edilib.
Keçirilmiş vergi nəzarəti tədbirləri zamanı İmanov İman İlqar oğluna aid olan, Bakı şəhəri Nəsimi Rayonu, Hüseynbala Əliyev ev 34, m.36 ünvanda yerləşən “Forte kids” adlı geyim mağazasında da 3 fiziki şəxsin əmək müqaviləsi bağlanılmadan işlərin yerinə yetirilməsinə cəlb olunması və 82000 manat malların uçotdan yayındırıldığı aşkar edilib.
Aparılmış vergi nəzarəti tədbirləri zamanı “Forte kids” və “Forte fashion” əmtəə nişanı adı altında 5 obyektdən 4-də qanunsuz sahibkarlıq fəaliyyəti göstərildiyi, həmin obyektləırin ümumi sahəsinin 700 kv. metr, uçotdan gizlədilmiş malların dəyərinin 729 266 manat, əmək müqaviləsi bağlanılmadan işə cəlb olunmuş fiziki şəxslərin sayının isə 15 nəfər olduğu müəyyən edilərək, aşkarlanmış faktlar üzrə qanunvericilikdə nəzərdə tutulmuş tədbirlər görülüb.
L.Ə.
www.oxu.az
"
"Daha yüksək məbləğ, daha az faiz!Müştərilərin maliyyə ehtiyacları və aylıq xərclərini düşünən ""Expressbank"" Asan kredit məhsulu üzrə maksimal məbləği 15.000 AZN-dək artırdı. Məbləğin artırılması ilə yanaşı, kredit üzrə illik faiz dərəcəsi 27%-dək endirildi. 
Asan pul krediti götürərkən 36 ayadək ödəniş müddətinin verilməsi müştərilərə büdcələrini daha çevik idarə etməyə, aylıq kredit ödənişinin məbləğini minimuma endirməyə imkan verir. 
Müştərilərinin məmnuniyyətini daim gündəmdə saxlayan ""Expressbank"" kreditlərin rahat ödəmə vasitələrini də təqdim edir. Expresspay ödəniş terminalları, Expresspay mobil əlavəsi və www.expressbank.az saytında Şəxsi kabinet vasitəsilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi “Facebook” səhifəsinə (www.expressbank.az) daxil ola bilərsiniz.
www.oxu.az
"
"Azərbaycan Türkiyəyə bu qədər qaz satıb Bu ilin sentyabr ayında Türkiyə 3,680 mlrd. kubmetr təbii qaz idxal edib.
Oxu.Az APA-ya istinadən xəbər verir ki, bu, ötən ilin analoji dövrü ilə müqayisədə 22,4% çoxdur. Ötən ilin sentyabrında qardaş ölkə 3,007 mlrd. kubmetr qaz alıb.
Sentyabrda idxal olunan qazın 3,232 mlrd. kubmetri boru xətləri, 448 mln. kubmetri LNG təsisatları vasitəsilə nəql olunub.
Hesabat dövründə Türkiyə Rusiyadan 2,121 mlrd. kubmetr, Azərbaycandan 519 mln. kubmetr, İrandan isə 518 mln. kubmetr qaz alıb.
Ümumilikdə, 2017-ci ilin yanvar-sentyabr ayları ərzində Azərbaycan Türkiyəyə 4 mlrd. 792,850 mln. kubmetr qaz ixrac edib.
2016-cı ildə Azərbaycan Türkiyəyə 6 mlrd. 479,87 mln. kubmetr qaz ixrac edib.
L.Ə.
www.oxu.az
"
"""Qara Cümə” günü bu qədər silah satılıb “Qara Cümə” günü ABŞ-da 200 mindən çox silah satılıb.
Oxu.Az xəbər verir ki, dövlət satınalma sorğularına görə, 1998-ci ildən indiyədək ən çox silah satışı reallaşdırılıb.  
ABŞ Federal İstintaq Bürosundan (FBI) verilən məlumata əsasən, “Qara Cümə” günü silah almaq üçün 203.866 online sifariş daxil olub.  
FBI-dən bildirilir ki, bu rəqəm 2015-ci ildə 185 min 345, 2016-ci ildə 185 min 713 təşkil edib. 
Qeyd edək ki, alış-veriş edənlər birdən çox silah ala bilərlər.  Buna görə, ehtimal olunur ki, 203,286-dan çox silah satın alınıb. 
L.Ə.
www.oxu.az
"
"Avronun məzənnəsi yüksələcək Qlobal bazarda avro möhkəmlənmə trendini davam etdirərək 1,20 ABŞ dolları səviyyəsini ötə bilər.
Oxu.Az Report-a istinadən xəbər verir ki, bu proqnozla Hollandiya ""ING Bank""ının FOREX bazarı üzrə baş eksperti Virac Patel (Viraj Patel) çıxış edib.
Ekspertin sözlərinə görə, investorların avrozonada siyasi qeyri-müəyyənliklə bağlı narahatlıqları sona çatır. Avrozona üzrə müsbət iqtisadi göstəricilər davam edəcək. Patelin proqnozlarına görə, noyabrın 30-da açıqlanacaq avrozona istehlak qiymətləri indeksi artacaq. ""ING Bank"" bildirib ki, investorlar avrozona üzrə inflyasiya göstəricisini tam qiymətləndirməyiblər. Son zamanlar Almaniya və İspaniyada yaşanan siyasi qeyri-müəyyənliklər bunun qarşısını almağa müvəffəq olub. Lakin getdikcə siyasi arenada vəziyyət düzəlir, bu da avronun məzənnəsinin artmasına səbəb olacaq.
Qeyd edək ki, bugünkü hərraclarda USD/EUR məzənnəsi son 2 ayın maksimal həddi - 1,1957-ə yüksəlib.
L.Ə.
www.oxu.az
"
"Mənzillərin kirayə haqqındakı aylıq bahalaşma zəifləyibAzərbaycanda mənzillərin kirayə haqqındakı aylıq bahalaşma zəifləyib. Belə ki, oktyabr ayı ərzində mənzillərin kirayəsi 0,3% bahalaşıb. Sentyabr ayında isə bu göstərici 1,5% təşkil edib.
Oxu.Az  Report-a istinadən xəbər verir ki, oktyabrda mənzillərin orta aylıq kirayə haqqı 96,15 manat təşkil edib.
Qeyd edək ki, mənzillərin kirayəsində ən yüksək aylıq qiymət artımı yanvar ayında - 3,5% müşahidə olunub. Fevralda aylıq bahalaşma 0,1%-ə enib, martda 1,2%-ə yüksəlib, apreldə qiymət sabit qalıb, may ayından yenidən bahalaşamağa davam edərək 1,2% artıb, iyunda dəyişməyib, iyulda 0,6%, avqustda 1,1% və sentyabrda 1,5% artım qeydə alınıb.
L.Ə.
www.oxu.az
"
"Tikinti şirkətlərində aparılan monitorinqlərin nəticəsi bəlli oldu Azərbaycan prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin (""ASAN xidmət"") Əmək Münasibətlərinin Monitorinqi Mərkəzi tərəfindən ""Tikinti sahəsində qeyri-rəsmi əmək münasibətlərinin tənzimlənməsi ilə bağlı"" tikinti şirkətlərində səyyar monitorinqlərin keçirilməsi davam etdirilir.
Dövlət Xidmətindən Oxu.Az-a verilən məlumata görə, monitorinqlərin keçirilməsində məqsəd tikinti sahəsində vətəndaşların əmək hüquqlarının qorunması, sosial təminatlardan yararlanmasının təmin edilməsi və əmək münasibətlərinin rəsmiləşdirilməsinə nəzarətin gücləndirilməsidir.
Bu günə kimi Əmək Münasibətlərinin Monitorinqi Mərkəzi tərəfindən ümumilikdə 22 səyyar monitorinq həyata keçirilib. Monitorinq Bakı şəhərində çoxmənzilli yaşayış binalarının inşası ilə məşğul olan 76 hüquqi və fiziki şəxsi əhatə edib.
Monitorinqlərin keçirildiyi dövr ərzində 264 şəxsin əmək və ya xidməti (mülki) müqavilə olmadan işlərin (xidmətlərin) yerinə yetirilməsinə cəlb edilməsi müəyyən edilib.
Monitorinq nəticəsində aşkar olunmuş faktlar müvafiq tədbirlərin görülməsi məqsədilə aidiyyəti üzrə Əmək və Əhalinin Sosial Müdafiəsi Nazirliyi və Baş Prokurorluğuna yönləndirilib.
Qeyd edək ki, dövlət orqanları tərəfindən tikinti şirkətləri ilə bağlı Mərkəzə daxil olan məlumatlar ilkin olaraq Analitik Monitorinq Sistemi vasitəsilə təhlil edilir və əsas yarandığı halda Mərkəzin Səyyar monitorinq qrupu tərəfindən tikinti obyektlərində səyyar monitorinqlər həyata keçirilir.
Əmək Məcəlləsində nəzərdə tutulmuş qaydada əmək müqaviləsi (kontraktı) hüquqi qüvvəyə minmədən xeyli sayda (on nəfər və ondan çox olan) işçilərin hər hansı işlərin (xidmətlərin) yerinə yetirilməsinə cəlb edilməsi yeddi min manatdan on min manatadək miqdarda cərimə və ya üç ilədək müddətə azadlıqdan məhrumetmə ilə cəzalandırılır.
Əmək Münasibətlərinin Monitorinqi Mərkəzi xəbərdarlıq edir ki, səyyar monitorinqlərin mütəmadi davam etdirildiyini nəzərə alaraq əmək müqavilələri elektron formada rəsmiləşdirilməli, əmək bildirişləri sistemində müqavilə qüvvəyə minmədən işçi tikinti ərazisində işə cəlb olunmamalıdır.
Mərkəz tərəfindən monitorinqlər davam etdirilir və nəticələri mütəmadi olaraq açıqlanacaq.
L.Ə.
www.oxu.az
"
"Evi plana düşənləri gözləyən təhlükə: Mənzilsiz qala bilərsiniz""Bakıda köhnə tikililərin, xüsusən də “xuruşovka” adlandırılan binaların sökülərək yerində yenilərinin inşası prosesi başlayıb. İnşaata məsul olacaq şirkətlər mənzil sahiblərinin 2 illik kirayə haqlarını ödəyən və həmin müddətdən sonra inşa ediləcək binada onlara yeni mənzillər təklif edən müqavilə əsasında söküntü işləri həyata keçirirlər"".
Oxu.Az xəbər verir ki, bunu iqtisadçı-ekspert Vüqar Bayramov deyib. O bildirib ki, ilk baxışdan inşaat şirkətlərin təklifi normal təsir bağışlayır: ""Bina inşa edilənədək kirayə haqqı ödənilir və daha sonra köhnə binadakı mənzil sahibi yeni və sahəsi müqayisəli şəkildə böyük olan mənzilə sahib olur. Amma proses heç də belə sadə olmaya bilər"".
Ekspert deyir ki, inşaat şirkəti öhdəliyini yerinə yetirə bilmədikdə vətəndaşın yeni mənzili necə əldə edəcəyi mexanizmləri bəlli deyil: ""Məsələn, təssəvvür edək ki, şirkət sakinlərə kirayə üçün ödəniş etdi, köhnə binanı sökdü və yeni binanı inşa edən zaman o müflis oldu, tikintini başa çatdıra bilmədi. Bu halda, sakinləri yeni mənzillərlə hansı şirkət təmin edəcək? Sakinlərlə inşaat şirkətləri arasında bağlanan müqavilələrdə bu hallar nəzərə alnmır. İnşaat şirkətlərinin aktivləri az olduğundan bu zaman tikintinin başa çatdırılması üçün tələb edilən xərcin aktivlərini sataraq ödəmək də mümkün deyil. Buna görə də gələcəkdə belə hallar baş verən zaman sakinlərin mənzilsiz qalmaması üçün yeni mexanizmlərin hazırlanıb tətbiq edilməsinə ehtiyac var. Tikinti şirkətləri üçün risklərin sığortalanması işə başlamaq üçün əsas tələblərdən biri olmalıdır. Tikinti firması öz risklərini sığorta şirkətində sığortaladıqdan sonra ona inşaat aparmaq icazəsi verilməlidir. Evini tərk edib, kirayə qalan sakin əmin olmalıdır ki, bütün hallarda o yeni mənzillə təmin ediləcək"".
L.Ə.
www.oxu.az
"
"Bu sahədə işləyənlərin maaşı 200-740 manat artırılacaq İcbari tibbi sığorta sistemi səhiyyə sisteminin şəffaflaşdırılmasına, əhalinin tibbi xidmətlərdən istifadə imkanlarının artırılmasına, tibb işçilərinin əməyinin stimullaşdırılmasına yardım edəcək.
Oxu.Az Trend-ə istinadən xəbər verir ki, bunu Səhiyyə Nazirliyinin Aparat rəhbəri Zəkiyyə Mustafayeva bu gün ""Azərbaycanda icbari tibbi sığorta sisteminin tətbiqinə dəstək"" layihəsinin açılış mərasimində çıxış edərkən deyib.
Layihənin pilot olaraq həyata keçirildiyini xatırladan Z.Mustafayeva hesab edir ki, bu ilin sonunda layihənin nəticələri daha dərin olacaq: ""O məlumatların əsasında təhlillər aparılaraq yeni maliyyələşdirmə modelinin tətbiq edilməsinə, bütün ölkə ərazisində səhiyyə sisteminin inkişafına zəmin yaradacaq"".
Qeyd edək ki, İcbari Tibbi Sığorta üzrə Dövlət Agentliyi tabeliyinə verilmiş tibb müəssisələrinin yeni prinsiplərlə maliyyələşməsi ilə əlaqədar olaraq “Pilot layihə çərçivəsində həkimlərin əməkhaqlarına əlavələrin və mükafatların hesablanması və ödənilməsi” Qaydalarını təsdiq edib.
Pilot layihə çərçivəsində baza hissəsi üzrə həkimlərin əməkhaqları artırılır. Belə ki, Ginekologiya doğum şöbəsində, Reanimasiya şöbəsində, Cərrahiyyə şöbəsində, Endoskopiya ixtisası üzrə çalışan həkimlərin əmək haqları 540 manat, Uşaq şöbəsində, Uşaq Nevroloji Sanatoriyasında, Fizioterapiya şöbəsində, Terapiya şöbəsində, Vərəm şöbəsində, Yoluxucu xəstəliklər şöbəsində, Poliklinika şöbəsində, Hemodializ şöbəsində çalışan həkimlərin 240 manat, Təcili Tibbi Yardım Stansiyasında çalışan həkimlərin 200 manat, Radiologiya şöbəsinin həkimlərinin 740 manat, Ailə sağlamlıq mərkəzinin həkimlərinin isə əməkhaqları 360 manat artırılıb.
Konkret nümunə təqdim edək. Tutalım, Cərrahiyə şöbəsində çalışan cərrah Nazirlər Kabinetinin qərarına əsasən 228 manat məbləğində əmək haqqı alır, icbari tibbi sığorta sistemində çalışan cərrahın əməkhaqqı 540 manat artırıldıqda onun maaşı 768 manat məbləğində olacaq.
L.Ə.
www.oxu.az
"
"Hərracda tələb təklifi 3,01 dəfə üstələyibBu gün Azərbaycan Mərkəzi Bankı vəsaitlərin cəlb edilməsi üzrə növbəti depozit hərracı keçirib.
Oxu.Az AMB-yə istinadən xəbər verir ki, hərracda tələb 903,10 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 10,01% təşkil edib.
Bununla da depozit hərracında tələb təklifi 3,01 dəfə üstələyib.
L.Ə.
www.oxu.az
"
"Quşçular Cəmiyyətinin sədri yumurtanın qiymətindən danışdı Respublika Quşçular Cəmiyyəti yumurtanın pərakəndə satış qiymətində müşahidə olunan artıma münasibət bildirib.
Oxu.Az APA-ya istinadən xəbər verir ki, cəmiyyətin sədri Aydın Vəliyev  hazırda qiymətin artması üçün heç bir zəmin olmadığını söyləyib: ""Dəqiq deyə bilərəm ki, istehsalçılar tərəfindən qiymət artımı barədə qərar qəbul olunmayıb. Qiymətlər əvvəlki səviyyədədir. Ən son məlumata əsasən, istehsalçılar 360 ədəd yumurtanı 42 manata satır. Beləliklə, 1 ədəd yumurtanın qiymətinin 11-12 manat arasında formalaşmasından xəbər verir. Qiymət artımına işbazlar səbəb olur. Necə deyərlər, işbazlar tərəfindən əldən-ələ və ya başqa ad altında yumurtanın satılması bu cür fəsadlar verir. İşbazlar qiyməti artırır, sonra da məsuliyyəti atırlar istehsalçıların üzərinə. Halbuki, istehsalçı bazar üzü görmür. Bir daha qeyd edirəm ki, hazırda qiymət artımı üçün heç bir zəmin yoxdur. Əksinə, biz yumurta ixracı üçün yeni bazarlar axtarırıq, çünki daxili bazarda tələbatı tamamilə ödəyirik"".
Qeyd edək ki, hazırda bəzi marketlərdə 1 ədəd fabrik yumurtasının qiyməti 15 qəpiyə, kənd yumurtasının qiyməti isə 24 qəpiyə çatıb.
L.Ə.
www.oxu.az
"
"Tibbi sığorta sisteminin baza zərfinə bu da daxil ediləcək ""Növbəti ildə icbari tibbi sığorta sisteminin tətbiqi üçün baza zərfinin təkmilləşdirilməsi məsələsinə baxıla bilər"".
Oxu.Az Report-a istinadən xəbər verir ki, bunu Nazirlər Kabineti yanında İcbari Tibbi Sığorta üzrə Dövlət Agentliyinin direktoru Zaur Əliyev deyib. 
Baza zərfində dərman təminatının olmamasının əhali üçün müəyyən çətinliklər yaratdığını qeyd edən Z.Əliyevin sözlərinə görə, bu səbəbdən növbəti ildə dərman təminatının, yəni həyati vacib dərmanların zərfə daxil edilməsi nəzərdə tutulur. 
O əlavə edib ki, artıq bu istiqamətdə qiymətləndirilməyə başlanılıb: ""Bu ildən Azərbaycan icbari tibbi sığorta sisteminin tətbiqinə başlayıb. Biz belə qərara gəldik ki, Azərbaycanda icbari tibbi sığorta sistemi sosial həmrəylik prinsiplərinə söykənərək universal tibbi təminat əsasında qurulsun. Biz baza zərfinə bütün tibbi xidmətlərin 70 faizə yaxınını daxil etdik. Nəticələr göstərir ki, vətəndaşların tibbi xidmətlərə əlçatanlığı yüksəlib. Bu ilin sonunda biz nəticələri analiz edəcəyik və növbəti addımlarımızı müəyyən edəcəyik"".
L.Ə.
www.oxu.az
"
"Rusiya neft paktının müddətini artırmağa razılıq verdi - VİDEO Birja həftəsinin ilk günü Rusiyanın energetika nazirinin açıqlamaları neftin bahalaşmasına səbəb olub.
Oxu.Az ""APA TV""-yə istinadən xəbər verir ki, Aleksandr Novak bazarda artıq balansın yaranmağa başladığını deyib. 
O bildirib ki, toplanan ehtiyatların 50 faizi isə artıq istifadə edilib. Nazir, eyni zamanda, neft sektoruna investisiyaların artmağa başladığını qeyd edib və bu üç amili hasilatın azaldılması haqqında razılaşmanın nəticəsi adlandırıb.
Nazir qeyd edib ki, pozitiv meyillərə rəğmən, balansın yaranmasına çox var, bu səbəbdən qlobal neft paktının müddətini artırmaq vacibdir. Rusiyanın qərarı dəstəkləməsi xəbərindən sonra birjalarda neftin qiyməti bahalaşmağa başlayıb.
Hazırda ""Brent"" markalı neftin bir bareli 63,9 dollardan satılır, Qərbi Texas nefti isə 58,73 dollara təklif olunur. İki marka arasında fərq 5 dollardan artıqdır, OPEK-in Vyana görüşü ərəfəsində bu fərqin 7 dollara kimi artacağı proqnozlaşdırılır. 

L.Ə.
www.oxu.az
"
"“Güzəştli mənzilin alqı-satqı və ipoteka müqaviləsi”nin forması təsdiqləndiPrezident İlham Əliyevin 16 noyabr 2016-cı il tarixli fərmanı ilə təsdiq edilmiş “Mənzil İnşaatı Dövlət Agentliyinin (MİDA) sərəncamında olan mənzilləri vətəndaşların güzəştlə əldə etməsi qaydası”na əsasən güzəştli mənzillərin ipoteka krediti hesabına satılması nəzərdə tutulub.
Oxu.Az xəbər verir ki, bu barədə “Azərbaycan İpoteka Fondu” ASC-nin (AİF) açıqlamasında bildirilir.
Məlumatda deyilir ki, güzəştli mənzillərin alqı-satqı müqaviləsinin nümunəvi formasının MİDA ilə razılaşdırmaqla, AİF tərəfindən təsdiq edilməsi qaydada müəyyən edilib. Qeyd olunanlarla əlaqədar, “Güzəştli mənzilin alqı-satqı və ipoteka müqaviləsi”nin razılaşdırılması prosesi başa çatıb və müqavilənin nümunə formasını Fondun İdarə Heyəti qəbul edib. Bu müqavilə vasitəsilə MİDA-nın sərəncamında olan və mülkiyyət hüquqları qabaqcadan qeydiyyata alınan mənzillərin müvafiq qaydada satışa çıxarılmasından sonra vətəndaşlar tərəfindən rəsmiləşdirilməsi imkanı yaradılıb.
L.Ə.
www.oxu.az 
"
"Deputat: 2019-cu ildən icbari tibbi sığorta bütün ölkədə tətbiq edilə bilər -YENİLƏNİB“Artıq bir neçə aydır ki, Naxçıvan Muxtar Respublikasında icbari tibbi sığortanın tətbiqinə başlanılıb”.
Oxu.Az APA-ya istinadən bildirir ki, bunu Nazirlər Kabinetinin Humanitar və sosial məsələlər şöbəsinin müdiri Musa Ələkbərov deyib.
Şöbə müdirinin sözlərinə görə, bu ilin əvvəlindən pilot layihələrin həyata keçirildiyi rayonlarda əldə edilən nəticələr müsbətdir: “Səhiyyənin maliyyələşməsində yeni mexanizmlərin tapılması hesabına tibbi sığortanın tətbiqi əhali arasında çox müsbət qarşılanıb”.
M. Ələkbərov qeyd edib ki, icbari tibbi sığortanın Azərbaycanda tətbiqi ilə bağlı bir çox dövlətlərin qabaqcıl təcrübəsi nəzərə alınmalıdır.\
***
10:30
2019-cu ildən icbari tibbi sığorta sisteminin bütün ölkədə tətbiqindən danışmaq olar.
Oxu.Az Trend-ə istinadən xəbər verir ki, bunu jurnalistlərə Milli Məclisin deputatı Musa Quliyev bildirib: ""Mingəçevir və Yevlaxda aparılan pilot layihələr göstərir ki, Azərbaycanda icbari tibbi sığorta sisteminin tətbiqini davam etdirmək olar. Gələn ildən onun əhatə dairəsinin genişlənəcəyi gözlənilir"".
Millət vəkili əlavə edib ki, ümumilikdə icbari tibbi sığorta sisteminin özünü doğrultması üçün 4-5 il vaxt lazımdır.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 27-nə Azərbaycan banklarında dollar və avronun alış-satış qiymətlərini təqdim edir:  








L.Ə.
www.oxu.az
"
"İnvestisiya üçün ev almaq istəyənlərə şad xəbərŞəhər mərkəzində ev almaq hər zaman gəlir gətirən investisiya hesab olunur.
Son zamanlar icarəyə olan tələbatın artması şəhər mərkəzində olan premium binalara olan tələbatın çoxalmasına gətirib çıxarıb.
Tam təchizatlı, konspektli, premium komplekslər, hər zamankı kimi, investisiya dəyərini qorumaqdadır.
Sakit və ekoloji cəhətdən təmiz, həmçinin şəhərin ən  prestijli hissələrindən biri hesab olunan S.Vurğun küçəsi,  həmişə olduğu kimi, icarəyə olan  tələbatda ön sıradadır.
Bu küçənin ən tələb olunan və tam təchiz olunmuş kompleksi “Vurğun Residence” hesab edilir.
Belə ki, avtodayanacaq, üzmə hovuzu, kafe, restoran, uşaq əyləncə məkanı, fitnes mərkəzi kimi sosial sahələrdən yaralanmaq imkanını təmin etməklə bərabər, sözügedən kompleks  ən dəyərli investisiya lahiyəsi hesab olunur.
Zabitlər parkının yanında, Səməd Vurğun küçəsində yerləşən “Vurğun Residence” Yaşayış Kompleksi fərqli və dəbdəbəli yaşam tərzini təqdim etməklə yanaşı, artıq sakinlərin yaşayışı üçün istifadəyə verilib.
www.oxu.az
"
"Bitkoinin dəyəri 10 000 dollara yaxınlaşır Bitkoinin qiymətində artım davam edir.
Oxu.Az Bloomberg-ə istinadən xəbər verir ki, ötən həftənin əvvəli 8000 dollar təşkil edən bitkoinin dəyəri yüksək sıçrayışla artaraq 9 min dolları keçib.
Dünən gecə bitkoin 9700 dollar təşkil edib. Beləliklə, kriptovalyuta son iki həftədə 40 faizdən çox bahalaşıb. 
L.Ə.
www.oxu.az
"
"Bayramqabağı ""sürpriz"" - O da bahalaşdı Paytaxtdakı market və mağazalarda ərzaq və digər gündəlik tələbat məhsullarının qiymətlərində bahalaşma davam edir. Lakin yağın bahalaşması ilə bağlı yaşanan ictimai narazılıqdan sonra qiymət artımları daha səssiz şəkildə həyata keçirilir və demək olar ki, hər gün 1-3 qəpik artım olur. Artıq yağın, digər süd məhsullarının, yumurtanın, təmizlik vasitələrinin, digər konservləşdirilmiş ərzaq məhsullarının qiymətində bahalaşma özünü göstərir.
Oxu.Az xəbər verir ki, “Yeni Müsavat”ın müxbiri qiymətlərlə bağlı durumu öyrənmək üçün marketlərə baş çəkib.
İlk növbədə onu qeyd edək ki, kərə yağının qiymətində gözlənilən ucuzlaşma hələ də reallaşmayıb. Hökumət tərəfindən gömrük rüsumunun  3 dəfə azaldılması  ilə bağlı qərar hələ qüvvəyə minmədiyindən qiymətlərdə ciddi bir dəyişiklik müşahidə olunmur. Əksinə, ayrı-ayrı marketlərdə bir neçə faiz bahalaşma nəzərə çarpır. Bununla yanaşı, bazarlara Ukrayna istehsalı olan yağlar ayaq açıb. Kiloqramı 11-12 manata satılan bu yağlar artıq alıcılar arasında populyarlıq qazanıb. Bahalı Zelandiya və Almaniya istehsalı olan kərə yağlarını ala bilməyən vətəndaşlar tələbatlarını nisbətən ucuz olan Ukrayna istehsalı kərə yağları ilə ödəməyə çalışırlar.
Bahalaşan məhsullardan biri də yumurtadır. Hazırda fabrik  yumurtasının 1 ədədi 15 qəpik, kənd yumurtası adı ilə satılan məhsulun 1 ədədi isə 24 qəpikdir. Alıcılar bu durumdan narahatdırlar. Satıcılar isə dekabr ayında daha ciddi bahalaşmanın gözlənildiyini  bildirdilər. Məlum olduğu kimi, hər il Yeni il ərəfəsində əhalinin artan tələbatını nəzərə alan iş adamları qiymətləri “ceyran belinə” qaldırırlar.
Alıcı Mehparə Məmmədova deyir ki, iki gün öncə aldığı məhsulların əksəriyyəti bu gün bir neçə qəpik baha təklif olunur: “Elə gizli-gizli, qəpik-qəpik qaldırırlar ki, insan ilk baxışdan fərqində olmur. Ancaq ümumi bazarlıq edəndə kassada fərqi hiss edirsən. Əvvəl 50-60 manatla bir həftəlik market bazarlığı edirdik. İndi 100 manatlıq bazarlıq bir həftəyə yetmir. Qiymət fərqi burada özünü göstərir”.
Marketdə ən çox qiymət artımı xaricdən idxal olunan şirniyyatların qiymətində özünü göstərir. Bunun önəmli səbəblərindən biri də xaricdə kərə yağının qiymətinin qalxması ilə əlaqədar şirniyyat məhsullarının da bahalaşmasıdır. Qiymət artımı əhalinin ən çox tələbatı olan gündəlik məhsullarda hiss olunur. Tələbatın az olduğu məhsullarda artım yoxdur. Xüsusən xaricdən idxal olunan zeytun yağında, günəbaxan və qarğıdalı yağında 5-10 qəpik arası artım var. Siqaretin qiyməti isə market və mağazalarda fərqlidir, bəzi mağazalar arasında 10-20 qəpik fərq var. 
Qiymətlərlə bağlı durumu dəyərləndirən iqtisadçı ekspert Pərviz Heydərov bildirdi ki, inflyasiyanın bu qədər yüksəlməsinin əsas səbəbi ərzaq məhsullarının bahalaşmasıdır: “Son dövrdə gündəlik tələbat məhsullarındakı  bahalaşma prosesini təhlil etdikdə burada hər hansı bayramın, hər hansı hadisənin heç də əhəmiyyətli rol oynamadığını görə bilərik. Bu proses son vaxtlar ardıcıl olaraq davam edir. Bunun nəticəsi olaraq, hazırda ölkədə inflyasiya 14  faiz təşkil edir. Bu kifayət qədər yüksək rəqəmdir. Biz bahalaşmanı təhlil etsək, görərik ki, ən çox bahalaşan  və inflyasiyanı 14 faizə çatdıran ərzaq məhsullarıdır.
Ərzaq daha çox bahalaşır. Əvvəllər buna  mövsümi amillər və digər subyektiv amillər təsir edirdi. Ancaq indi bu proses ardıcıl olaraq davam edir. Son dövrdə yağın bahalaşması özü də bu prosesin tərkib hissə idi. Sonradan  gömrük  rüsumunu aşağı saldılar. Bu ilin əvvəlində yağın gömrük rüsumu qaldırılmışdı və bu, səhv siyasət idi, bahalaşmada  əsas rol oynadı. Düzdür, kərə yağının qiyməti dünya bazarında da bahalaşdı və Azərbaycanda  da özünü göstərdi. Azərbaycanda inflyasiyanın artmasında və qiymətlərin bahalaşmasında ən çox rol oynayan idxal inflyasiyasıdır, yəni idxal mallarının baha olmasıdır. İdxal mallarının  baha olmasında gömrüyün və monopoliyanın da rolu var”.
İqtisadçı onu da diqqətə çatdırdı ki, ərzaq məhsulları sahəsində bütün dünyada bahalaşma gedir: “Bu faktorun özü  Azərbaycanın daxili bazarına ciddi şəkildə təsir edir. Gömrük rüsumlarının yüksək olması, monopoliyanın olması kimi subyektiv amillər də üstünə gələndə, həmin idxal inflyasiyası öz təsir gücünü birə-beş artırır”.
Yeni il öncəsi bahalaşmanın olacağı ilə bağlı proqnozlara gəlincə, iqtisadçı Pərviz Heydərov bildirdi ki, ciddi bahalaşma gözlənilmir: “Çünki manatın dəyəri sabitləşib, ölkənin tədiyyə balansının müsbət istiqamətdə dəyişməsi ilə əlaqədar, neftin qiymətinin əlverişli həddə olması ilə əlaqədar manatın məzənnəsi müəyyən qədər stabilləşib. Manat hətta dollar qarşısında 1.70-dən də aşağı meyillənmək istəyir, ancaq Mərkəzi Bank buna imkan vermir. Odur ki, manatın sabitləşməsi ilə bağlı ölkədə ərzaq məhsullarının və gündəlik istehlak mallarının qiymətinin bahalaşması üçün heç bir zəmin yoxdur. İkincisi, inflyasiyanın 14 faiz təşkil etməsində, ərzaq məhsullarının bahalaşmasında ötən ilin sonunda qazın, elektrik enerjisinin tariflərinə edilən dəyişikliklərin, o cümlədən bu ilin yayında Aİ-93 markalı benzinin qiymətinin artırılmasının da rolu  var. Bu da qiymətlərdə özünü göstərdi.  Yaxın gələcəkdə, kommunal xidmətlərin yox, ancaq bəzi yanacaq növlərinin qiymətinin artması gözlənilir. Əgər bu baş versə, bazarda kifayət qədər bahalaşma müşahidə edə bilərik. Ancaq Yeni ilin gəlişi ilə bağlı müəyyən məhsulların qiymətində artım olacağı istisna deyil. Bütövlükdə isə ilin sonuna kimi  inflyasiyanın 14 faizdən də yüksəyə qalxacağı gözlənilmir”.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 27-si tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0272 manat olub.




L.Ə.
www.oxu.az
"
"Neft ucuzlaşırDünya birjalarında neftin qiyməti azalıb.
Oxu.Az ""APA-Economics""ə istinadla xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,26 dollar və ya 0,44% azalaraq 58,69 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,04 dollar və ya 0,06% azalaraq 63,82 dollar olub.
A.S.
www.oxu.az
 
"
"Azərbaycanda qeyri-neft sənayesi artdı2017-ci ilin yanvar-oktyabr aylarında Azərbaycanda sənayenin qeyri-neft sektoru ötən ilin eyni dövrü ilə müqayisədə 3,4 faiz artıb, neft sektoru isə 5,9 faiz azalıb.
Oxu.Az Trend-ə istinadən xəbər verir ki, bu barədə Dövlət Gömrük Komitəsinin hesabatına istinadən məlumat verir.
Bu dövr ərzində Azərbaycanda sənaye istehsalı (sənaye xarakterli məhsul istehsalı və xidmətlərin həcmi) 32 milyard manat təşkil edib ki, bu da 2016-cı ilin yanvar-oktyabr ayları ilə müqayisədə 23,1 faiz çoxdur. Sənaye sahəsində özəl sektorun payı 79,9 faiz təşkil edib.
Hesabat dövründə hasilat sənayesində istehsalın həcmi 70 faiz xüsusi çəki ilə 15,3 milyard manat təşkil edib (il ərzində 6,4 faiz azalma).
Hesabat dövründə 32,2 milyon ton neft istehsal olunub, təbii qazın hasilatı isə 15,1 milyard kub metrə bərabər olub.
Qeyd olunan dövrdə Azərbaycanda neft istehsalı 2016-cı ilin ilk on ayı ilə müqayisədə 7,2 faiz, qaz istehsalı isə 2,6 faiz azalıb.
Emal sənayesində hesabat dövründə 7,95 milyard manat həcmində (ümumi sənaye istehsalının 24,8 faizi) məhsul istehsal edilib ki, bu da ötən ilin eyni dövrü ilə müqayisədə 4 faiz azdır.
Bu sahədə ən böyük artım əczaçılıq sahəsində qeydə alınıb – 2,4 dəfə. Rezin və plastik məmulatlar istehsalı 89,1 faiz, toxuculuq sənayesi 68,4 faiz, elektrik avadanlığı istehsalı 59,9 faiz artıb.
2017-ci ilin yanvar-oktyabr aylarında elektrik enerjisi, qaz və buxar paylanması və təchizatı ötən ilin eyni dövrü ilə müqayisədə 0,4 faiz, su təchizatı, tullantıların emalı və təmizlənməsi 0,9 faiz azalıb.
A.M.
www.oxu.az
"
"Bitkoinin məzənnəsi növbəti tarixi maksimumuna çatdıBitkoinin məzənnəsi növbəti tarixi maksimumuna çatıb.
Oxu.Az Report-a istinadən xəbər verir ki, ""Coindesk"" elektron birjasında hərraclar zamanı kriptovalyutanın qiyməti Bakı vaxtı ilə 11.20-yə olan vəziyyətə görə, 9023,57 dollara qədər yüksəlib.
Bitkoinin qiyməti gün ərzində 9043,21-8757,37 dollar arasında dəyişəcək.
A.M.
www.oxu.az
"
"Azərbaycan neftinin qiyməti 65 dolları keçibAzərbaycan neftinin qiyməti bahalaşmaqda davam edir.
Oxu.Az xəbər verir ki, “AzeriLight” markalı neftin 1 barelinin qiyməti 0,25 dollar və yaxud 0,39% artaraq 65,05 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"WTI markalı neftin qiyməti iki illik maksimumu yeniləyibDünya bazarlarında “qara qızıl”ın qiyməti bahalaşıb.
Bu barədə Oxu.Az hərracların son nəticələrinə istinadən xəbər verir.
Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 1,64% artaraq 59,03 dollar təşkil edib. Bununla da, WTI markalı neftin qiyməti 2015-ci il, iyunun 30-dan dən etibarən ilk dəfə 59 dolları ötüb.
ICE London qitələrarası birjasında Brent markalı neftin 1 barelinin dəyəri isə 0,5% bahalaşaraq 63,87 dollar olub.
S.B.
www.oxu.az
"
"Azərbaycan banklarında bu qədər vaxtı keçmiş kredit var Hazırda Azərbaycan banklarında, təxminən, 2 mlrd. manat həcmində qeyri-işlək aktiv, vaxtı keçmiş kredit var və banklar bu aktivlər üzrə mümkün zərərlərin ödənilməsi üçün ehtiyatlar yaratmağa məcburdur.
Oxu.Az Report-a istinadən xəbər verir ki, bu barədə Bakıda keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda Maliyyə Bazarlarına Nəzarət Palatası (MBNP) Hüquqi təminat idarəsinin rəisi Nurlan Babayev məlumat verib.
Onun sözlərinə görə, hazırda ölkədə qeyri-işlək aktivlərin ötürülməsi üçün hüquqi mexanizm yoxdur: “Bəzən banklar vaxtı keçmiş kreditlərin yığılmasını kollektor agentliklərinə həvalə edir. Halbuki, onların fəaliyyəti, əslində, qanunsuzdur. Bank sirri yalnız müştərinin özünə, məhkəmə və nəzarət orqanına bəlli ola bilər”.
Bundan başqa, N.Babayev qeyd edib ki, məhkəmə qərarlarının icrası, girov əmlakın satışı böyük problemlərlə müşaiyət olunur: “Məcburi icraya görə 7% haqq ödənilməlidir. Məsələn, dəyəri 2 mln. manat olan əmlak üzrə bu rəqəm 140 min manat təşkil edir ki, bu da kifayət qədər böyük rəqəmdir. Girovların satışının həyata keçirilməsi üçün ölkədə cəmi 1-2 hərrac təşkilatı var və rəqabətsiz şəraitdə onlar istədikləri qiymətləri diktə edir. Təminatın satılmasından mənfəət əldə edilmədiyi halda, ondan vergi tutulur, halbuki, dünya təcrübəsində bu, yoxdur.
Qiymətləndirmə institutuna da baxılmalıdır. Bir neçə şirkət var və onlar konkret banklarla əməkdaşlıq edir. Onların təyin etdiyi qiymət nə dərəcədə ədalətlidir? Müflisləşmə ilə bağlı qanunvericilik də təkmilləşdirilməlidir və ümumilikdə, bütün bu məsələlər tənzimlənməlidir”.
L.Ə.
www.oxu.az
"
"Denis Bortnikov bank VTB (Azərbaycan)-ın Müşahidə Şurasının sədri təyin edilib ""Bank VTB"" (Azərbaycan)-ın Müşahidə Şurasının sədri vəzifəsinə Bank VTB (PSC) idarə heyəti sədrinin - prezidentinin müavini Denis Aleksandroviç Bortnikov təsdiq edilib. 
Denis Aleksandroviç 20 ildən artıqdır ki, bank sahəsində və bu müddətin 11 ilini VTB Qrupda çalışır. O, ali təhsilini Sankt-Peterburq İqtisadiyyat və maliyyə universitetində alıb və 1996-cı ildə universiteti “milli iqtisadiyyat” ixtisası üzrə bitirib. 
Sankt-Peterburq dövlət iqtisadiyyat universitetinin qəyyumluq və “Leninqrad vilayətinin ticari-sənaye palatası” Assosiasiyasının şuralarına daxildir. 



www.oxu.az
"
"Azərbaycanın qlobal iqtisadiyyatdakı payı açıqlandı Azərbaycanın dünya iqtisadiyyatında xüsusi çəkisi 0,05% təşkil edib.
Oxu.Az Report-a istinadən xəbər verir ki, bu barədə saytın Beynəlxalq Valyuta Fondunun (IMF) 2017-ci il oktyabr ayı üzrə icmal hesabatı və data xəritəsinə əsasən hazırlanan məlumatda bildirilir.
Hesabata görə, dünya iqtisadiyyatında ən böyük pay (24,42%) ABŞ iqtisadiyyatına aiddir. Onu, 15,06% xüsusi çəkiyə sahib olan Çin iqtisadiyyatı izləyir. Yaponiya iqtisadiyyatının dünya iqtisadiyyatında xüsusi çəkisi 6,16%, Almaniyanın 4,61%, Fransanın 3,25%, Britaniyanın 3,24%, Hindistanın isə 3,08% təşkil edir.
Postsovet ölkələrinin məcmu iqtisadiyyatının dünya iqtisadiyyatında xüsusi çəkisi isə 2,63%-ə bərabərdir. Bu ölkələr arasında Rusiya ilk sırada qərarlaşıb. Onun dünya iqtisadiyyatında payı 1,85% təşkil edir. Qazaxıstan 0,2%, Ukrayna 0,13%, Özbəkistan 0,09%, Belarus 0,07%, Litva 0,06%, Türkmənistan 0,05% və Azərbaycan 0,05% xüsusi çəkiyə malikdir. Postsovet ölkələri arasında son sıranı 0,01% payla Qırğızıstan tutur. Gürcüstanın xüsus çəkisi 0,02%, Ermənistanınkı isə 0,01%-ə bərabərdir.
L.Ə.
www.oxu.az
"
"Avropa İttifaqı ilə Azərbaycan arasında sənəd imzalandı Azərbaycan və Avropa İttifaqı (Aİ) Trans-Avropa nəqliyyat şəbəkəsi üzrə sənəd imzalayıb.
Oxu.Az xəbər verir ki, bu barədə ""Report""un Brüssellə ezam olunmuş müxbiri bildirib.
Qeyd edib ki, bu gün ""Şərq Tərəfdaşlığı"" sammiti çərçivəsində Azərbaycan və Aİ arasında Trans-Avropa nəqliyyat şəbəkəsi üzrə indikativ xəritənin imzalanması həyata keçirilib.
Sənədi Avropa İttifaqının xarici siyasət və təhlükəsizlik siyasəti üzrə ali nümayəndəsi Federika Mogerini və Azərbaycanın xarici işlər naziri Elmar Məmmədyarov imzalayıb.
L.Ə.
www.oxu.az
"
"Tikinti materiallarına tətbiq ediləcək yeni gömrük rüsumları məlum olduGələn il yanvarın 1-dən Azərbaycana idxal edilən əsas tikinti materiallarına  tətbiq ediləcək yeni idxal gömrük rüsumları məlum olub.
Oxu.Az APA-ya istinadla xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Gələn ildən mərmər və travertin və ya əhəngli tuf daşı (emal edilməmiş və ya qaba xırdalanmış - mişarlanmış və ya digər üsulla bloklara və ya düzbucaq (kvadrat da daxil olmaqla) formasında lövhələrə bölünmüş), qumdaşı və qranitə tətbiq edilən idxal gömrük rüsumu 15 faizdən 5 faizə endiriləcək. Gələn il yanvarın 1-dən təbii qrafit, silisiumlu qum və kvarslı qum,  kvars və kvarsit, kaolin və digər kaolin gilləri, əhəng flüsu (əhəngin və ya sementin hazırlanması üçün istifadə edilən əhəngdaşı və digər əhəngli daş), sönməmiş əhəng, susuzlaşdırılmamış və ya bişməmiş dolomitə tətbiq edilən 0,50  faiz idxal gömrük rüsumu ləğv ediləcək. Gələn ildən şist, qaba xırdalanmış və ya xırdalanmamış, mişarlanmış və ya mişarlanmamış, və ya digər üsulla düzbucaqlı formalı (kvadrat formalı daxil olmaqla) bloklara və ya plitələrə ayrılmış), gipsli bağlayıcılara tətbiq edilən 15 faiz idxal gömrük rüsumu da ləğv olunacaq. Pemza və sumbata, təbii korund, təbii qranat və digər təbii abraziv materiallara tətbiq edilən 3 faiz idxal gömrük rüsumu da ləğv edilib. Sönmüş əhəng və hidravlik əhəngə tətbiq edilən idxal gömrük rüsumu isə artacaq. Bu mallar üçün gələn il yanvarın 1-dən 10 faiz deyil, 15 faiz idxal gömrük rüsumu tətbiq olunacaq.
Bir sıra tikinti materiallarına tətbiq edilən idxal gömrük rüsumları dəyişməyib. Ekaussin və abidə və ya tikinti üçün digər əhəng daşlar (alebastr), abidə və ya tikinti üçün digər daş, xırda çay daşı, çınqıl, qırma daş, əhəngdaşı, dolomit və tərkibində əhəng olan digər daşlar, sındırılmış və ya xırdalanmış və asbest üçün tətbiq edilən 15 faiz, dolomitli doldurma qarışığı üçün tətbiq edilən 5 faiz idxal gömrük rüsumu qüvvədə saxlanılıb.
Yeni qərara əsasən, sement klinkerlər, giltorpaqlı sement, hidravlik sement, süni boyanmış və ya boyanmamış ağ sementə 1 noyabr 2018-ci ildən 15 faiz idxal gömrük rüsumu tətbiq ediləcək. Gələn il yanvarın 1-ə qədər isə bu malların 1 kiloqramına 0,07 dollar gömrük idxal rüsumunun tətbiq edilməsi qüvvədə olacaq.
Rəndələnmə, cilalanma ilə emal edilməmiş və ya emal edilmiş, bitişdirilmiş və ya bitişdirilməmiş, 6 mm -dən çox qalınlığı olan şalbanbaşı birləşmələri olan və ya olmayan, üzçəkmək üçün (laylı oduncağın bölünməsi ilə əldə edilən də daxil olmaqla), yapışqan vasitəsil ə hazırlanmış faner üçün və ya analoji laylı oduncaqlar üçün vərəqlər və digər meşə materiallarının idxalına tətbiq edilən idxal gömrük rüsumu 10 faizdən 5 faizə endirilib. Gələn ildən ağacdan və ya digər oduncaqlaşmış materiallardan, qatran və ya digər üzvi maddələr əlavə edilmiş və ya əlavə edilməmiş ağaclifli plitələr üçün isə idxal gömrük rüsumu 10 faizdən 15 faizə qaldırılacaq.
E.Ə.
www.oxu.az
"
"Dolların bazar ertəsinə olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb. 
Oxu.Az xəbər verir ki,  27.11.2017-ci il tarixindən etibarən Mərkəzi Bank tərəfindən ABŞ dollarının manata qarşı rəsmi məzənnəsi 1,7001 səviyyəsində müəyyən olunub. 
L.Ə.
www.oxu.az
"
"""Kreditorların hüquqlarının müdafiəsi haqqında"" qanunun qəbulu təklif edilirAzərbaycanda borcalanların hüquqları kifayət qədər qorunduğu halda, borcverənlərin hüquqları əksər hallarda pozulur.
Oxu.Az Report-a istinadən xəbər verir ki, bu barədə Bakıda keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda Azərbaycan Banklar Assosiasiyasının (ABA) sədri Zakir Nuriyev deyib.
Onun sözlərinə görə, bəzən banklardan aldığı borcu qaytarmayan vətəndaşa qarşı məhkəmə prosesi 10 ilə qədər çəkir: “Pulunu tələb edən bankın özünə qarşı iddia qaldırılır, ondan kredit müqaviləsinin ləğvi istənilir. Halbuki, bankın vəsaiti borcalanda olub, o, bundan istifadə edib və geri qaytarmayıb, son nəticədə borcverənin hüquqları pozulub”.
Z.Nuriyev təklif edib ki, vəziyyəti düzəltmək üçün Azərbaycanda “Kreditorların hüquqlarının müdafiəsi haqqında"" da qanun qəbul edilsin: “Əks təqdirdə kredit bazarının sürətli inkişafı, iqtisadiyyata lazımi səviyyədə vəsait qoyuluşu mümkün deyil. Banklara qarşı əsassız təqiblərə son qoyulmalıdır. Ola bilməz ki, banklar kredit versin, daha sonra onlardan güzəşt tələb edilsin. İntizamlı müştəri ilə intizamsız müştəri arasında fərq qoyulmalı, sonuncuya qarşı lazımi hüquqi tədbirlər görülməlidir”.
L.Ə.
www.oxu.az
"
"""ExpressClub""dan ""İkiqat Cashback"" festivalı!""Expressbank""dan daha bir yenilik! İlk dəfə keçirilən ""İkiqat cashback"" festivalı!
Daim müştərilərini sevindirən ExpressClub İkiqat cashback festivalı elan edir!
Belə ki, 27 noyabrdan başlayaraq dekabrın 4-dək davam edəcək festival ərzində ""Expressbank""ın plastik kart sahibləri xüsusi tərəfdaşlarda alış-veriş edərkən qazanacaqları cashback ikiyə vurulacaq!
İkiqat cashback qazandıracaq tərəfdaşlar sırasında Geox, Baldinini, Enjoyment, Ramzes, Camel Active, Euromoda, Faik Sonmez, FLO, French Connetion, Karen Millen, KİP, Las Vegas və bir sıra digər tərəfdaşlar var. ExpressClub üzrə tərəfdaşlar siyahısı daim yenilənir və artır. Müştərilər üçün yeni istifadəyə verilmiş www.expressclub.az saytı vasitəsilə istənilən şəxs həm ""ExpressClub"" üzrə bütün tərəfdaşların siyahısı, həm də ikiqat cashback qaytaracaq tərəfdaşlar siyahısı ilə tanış ola bilər.
Qeyd edək ki, ""Expressbank""ın plastik kartlarına sahib olmaq istəyən müştərilər Expresso kartlarını 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN ilkin mədaxil etməklə Visa / MasterCard Gold, 800 AZN ilkin mədaxillə isə Visa / MasterCard Platinum kartlarını Pulsuz sifariş etmək mümkündür
""ExpressClub"" tərəfdaşlar şəbəkəsi və cashback xidməti barədə daha ətraflı məlumat üçün 132 Məlumat Mərkəzinə zəng edə, www.expressbank.az saytına və ya ""ExpressClub""un rəsmi ""Facebook"" səhifəsinə (www.facebook.com/expressclubaz/) daxil ola bilərsiniz.
www.oxu.az
"
"Bu qanun parlamentin gələn ilin payız sessiyasına qaldı  Maliyyə Bazarlarına Nəzarət Palatasının (MBNP) hazırladığı “Maliyyə bazarlarının tənzimlənməsi və nəzarət haqqında” qanun layihəsi gələn il təsdiq üçün Milli Məclisin payız sessiyasına təqdim olunacaq.
Oxu.Az Report-a istindən xəbər verir ki, bu barədə Bakıda keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda MBNP-nin Hüquqi təminat İdarəsinin rəisi Nurlan Babayev məlumat verib.
Onun sözlərinə görə, bu, vahid çərçivə qanunu olacaq: “Söhbət maliyyə bazarlarını tənzimləyən vahid hüquqi çərçivənin yaradılmasından, risk əsaslı və qabaqlayıcı tənzimləmə və nəzarət tədbirlərinin görülməsindən, nəzarət tədbirləri zamanı yeni alətlərin tətbiqindən və s.-dən gedir”.
Bundan başqa, gələn il Azərbaycan parlamenti “Ödəniş sistemləri haqqında” qanun layihəsinə baxmalı olacaq. N.Babayev deyib ki, indiyə qədər ölkədə ödəniş sistemləri tənzimlənməsə də, artıq buna ehtiyac yaranıb: “Bu günə qədər, bəlkə də, yaxşı olub ki, ödəniş sistemlərinin fəaliyyətini tənzimləməmişik, onlara kapital tələbi qoymamışıq və inkişaf ediblər. Amma artıq tənzimləməyə ehtiyac yaranıb”.
L.Ə.
www.oxu.az
"
"Ölkənin bank qanunvericiliyi təkmilləşmə baxımından dünya təcrübəsindən 6-7 il geri qalır  Azərbaycanın bank qanunvericiliyi təkmilləşmə baxımından dünya təcrübəsindən 6-7 il geri qalır. Qabaqcıl ölkələrin 2008-2009-cu illərdəki qlobal iqtisadi böhran dövründə atdığı addımlar Azərbaycanda hələ indi atılır.
Oxu.Az Report-a istinadən xəbər verir ki, bunu Bakıda keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda Maliyyə Bazarlarına Nəzarət Palatasının Hüquqi təminat İdarəsinin rəisi Nurlan Babayev deyib.
Onun sözlərinə görə, hazırda bank qanunvericiliyi “Milli iqtisadiyyat perspektivi üzrə Strateji Yol Xəritəsi”ndə bankların hesabına nəzərdə tutulmuş hədəflərə çatmağa imkan vermir və sürətlə təkmilləşdirilməlidir.
“Məsələn, Azərbaycanda girov əmlakın məhkəmə qərarı olmadan müsadirəsi təklif olunanda insanlar buna qəddarlıq kimi baxırdı. Amma bu, vaxtında tətbiq edilsəydi, kredit risklərini, bankların itkilərini azaltmaq, real sektorun sabit şəkildə maliyyələşdirilməsini təmin etmək və iş yerlərinin bağlanmasının qarşısını almaq olardı”, - deyə Palata rəsmisi qeyd edib. 
L.Ə.
www.oxu.az
"
"BP Azərbaycanın neft hasilatı ilə bağlı rəqəmləri açıqladı BP şirkəti 2017-ci ilin sonunadək Azərbaycanda neft hasilatının stabil səviyyədə qalacağını gözləyir.
Oxu.Az Trend-ə istinadən xəbər verir ki, bunu BP-nin Azərbaycan, Gürcüstan və Türkiyədə xarici əlaqələr və strateji məsələlər üzrə vitse-prezidenti Bəxtiyar Aslanbəyli deyib.
O qeyd edib ki, 2018-ci il üçün hasilat planları və büdcə dekabrın ortalarında Azərbaycan Beynəlxalq Əməliyyat Şirkətinin rəhbərliyinin iclasında müzakirə olunub təsdiqlənəcək.
Qeyd edək ki, 2017-ci ilin yanvar-sentyabr aylarında BP-nin Azərbaycanda orta sutkalıq neft hasilatı 585 min barelə yaxın təşkil edib.
L.Ə.
www.oxu.az
"
"Rusiyalı nazir neftin qiymətinin ucuzlaşacağını bəyan etdi Dünya bazarında neftin qiyməti cari səviyyədən azalaraq 2018-ci ildə 55-60 dollar/barel diapazonunda dalğalanacaq. 
Oxu.Az xəbər verir ki, bu barədə Report.az ""RİA Novosti"" agentliyinə istinadən məlumat yayıb. 
Qeyd edilir ki, Rusiyanın energetika naziri Aleksandr Novak Boliviyanın Santa-Kruz şəhərində 6 ölkənin iştirakı ilə keçirilən qeyri-rəsmi sammitdə 2017 və 2018-ci il üçün qiymət diapazonunu proqnozlaşdırdıqlarını deyib: ""Dəqiq qiymət demək çətindir, lakin diapazonu proqnozlaşdırmaq olur"".
""Oxford Economics"" araşdırma şirkətinin proqnozlarına görə, 2018-ci ildə ""Brent"" markalı neftin orta qiyməti 55 dollara qədər azalacaq. Bu, hasilatın və ehtiyatların artması ilə əlaqədardır.
L.Ə.
www.oxu.az
"
"Rublla bağlı bədbin PROQNOZRusiya rublu bu ilin sonu və ya 2018-ci ilin əvvəlində kəskin ucuzlaşa bilər. 
Oxu.Az xəbər verir ki, bu barədə Report.az Gazeta.ru-ya istinadən məlumat yayıb.
Qeyd edilir ki, ABŞ-ın Rusiyaya qarşı tətbiq edəcəyi yeni sanksiyaların açıqlanması olacaq.
Əgər ABŞ Rusiyanın dövlət istiqrazlarının alınmasına qadağa qoyarsa, o zaman dövlət istiqrazlarında kütləvi satış başlaya bilər. Nəticədə, dolların məzənnəsində kəskin artım qeydə alınacağı qaçılmazdır. Analitiklər bu ilin sonuna qədər Rusiyanın valyuta bazarında vəziyyətin sabit olacağını, lakin rubl üzrə yumşaq devalvasiya proqnozlaşdırırlar.
Ekspertlər bildirirlər ki, noyabr ayının sonuna qədər Rusiyada vergi ödənişləri səbəbindən dolların ucuzlaşması gözlənilir. Belə ki, ayın sonuna qədər büdcəyə 600 mlrd. rubl və ya 10 mlrd. dollar köçürülməlidir. Dekabr ayından etibarən isə dolların bahalaşmağa davam edəcəyi ehtimal olunur.
""Sberbank""ın valyuta bazarları və faiz dərəcələri üzrə baş strategiya mütəxəssisi Tom Levinsona görə, hazırda Rusiyada dolların məzənnəsi neft qiymətlərinin artması ilə dəstəklənir: ""Əgər noyabrın 30-da Vyana sammitindən mənfi xəbər çıxarsa, o zaman dollar bahalaşmağa başlaya bilər"".
Qeyd edək ki, hazırda qeyri-rezidentlərin portfelində Rusiya dövlət istiqrazlarının həcmi cari məzənnə ilə 40 mlrd. dollara yaxındır. Başqa sözlə, Rusiya dövlət istiqrazlarına sanksiyalar tətbiq edilərsə, valyuta bazarında qısa müddətdə dollara tələbat kəskin arta bilər.
L.Ə.
www.oxu.az
"
"Ünvanlı sosial yardım alan ailələrin sayı açıqlandı ""Ünvanlı sosial yardımların verilməsində heç bir ciddi məhdudiyyət yoxdur"".
Oxu.Az xəbər verir ki, bunu Report-un Türkiyə bürosuna açıqlamasında əmək və əhalinin sosial müdafiəsi naziri Səlim Müslümov deyib: “Ünvanlı sosial yardımların verilməsində heç bir ciddi məhdudiyyət yoxdur, mövcud qanunvericilik var və bu çərçivədə müraciət edən istənilən şəxsə elektron sistem baxır. Həmin elektron sistem daxil olunmuş bəyannamədə göstərilmiş informasiyaları digər orqanlarla müqayisə edir və əgər bu məlumatlar uyğun gəlirsə və ailənin gəlirlərinin məbləği həmin ailənin üzvlərinin ehtiyac məcmusundan azdırsa, onda sistem avtomatlaşdırılmış şəkildə həmin ailə üçün ünvanlı sosial yardımı təyin edir və dərhal müvafiq banka plastik kartını da sifarış edir.
Təqdim olunmuş elektron bəyannamədə sistem hansısa uyğunsuzluq tapırsa, əgər ailə hansısa gəlirini orada gizlədibsə, ailə üzvünü göstərməyibsə və ya avtomobilini qeyd etməyibsə, torpaq sahəsi və ya telefonunu gizədibsə (belə hallar çox olur), onda sistem dərhal həmin ailəyə imtina cavabı verir və onun səbəbini də göstərir"".
S.Müslümov bildirib ki, elektron sistemdə insan amilinin heç bir rolu yoxdur: ""Əgər hər hansı bir ailə deyirsə ki, haqsız olaraq imtina cavabı alıb, mən onu dərhal yerində araşdırmağa hazıram. Burada hansısa insan amilindən söhbət gedə bilməz. Ona görə də biz bir daha insanlarımıza səslənirik ki, hər kəs düzgün, doğru şəkildə məlumatlarını sistemə daxil etsinlər. Hazırda ölkə əhalisindən 92 400 ailənin 44 000 nəfəri ünvanlı sosial yardım alır. Burada yanlış heç bir şey ola bilməz. Bu insanların yazdıqları doğru məlumatlar əsasında sistem seçim aparıb”.
L.Ə.
www.oxu.az
"
"“Uber”ə kiberhücumda Rusiyanın əli var? ""Uber” xidmətinin minlərlə müştərisi əmindir ki, onların səhifələrini rusiyalı hakerlər sındırıb. Belə ki, onlara Moskva və Sank-Peterburqda bu xidmətdən istifadə etdiklərinə dair hesab fakturaları gəlib, halbuki bu insanlar Rusiyaya səfər etməyib.
Oxu.Az Lent.az-a istinadən xəbər verir ki, bu barədə “The Times” məlumat yayıb.
Qəzet yazıb ki, 800-dən çox britaniyalı və amerikalı “Twitter”də “Uber”dəki qeydiyyat səhifələrinin oğurlandığını bildirib. Onlar əmindir ki, oğurlanan qeydiyyatları “darknet”də (bir-birinə etimad edən iştirakçılar arasında qurulan özəl şəbəkə) satılıb.   
Xatırladaq ki, hakerlərin “Uber”in 57 milyondan çox istifadəçisinin və sürücüsünün şəxsi məlumatlarını oğurladıqları barədə xəbər yayılıb. Olay 2016-cı ilin oktyabrında baş verib. Dünya üzrə 50 milyondan çox istifadəçinin adları, elektron ünvanları, mobil nömrələri hakerlərin əlinə keçib. Bundan başqa, 7 milyon sürücü, o cümlədən ABŞ-dakı 600 min sürücülük vəsiqəsi barədə məlumatlar da hakerlərin əlindədir.
Bununla yanaşı, “Uber” bəyan edib ki, kredit kartları, səfərlərin marşrutu barədə informasiyaları qorumaq mümkün olub.
L.Ə.
www.oxu.az
"
"Vahid Əhmədov avtomobillərə tətbiq edilən idxal gömrük rüsumundan danışdıAzərbaycana idxal edilən avtomobillərə tətbiq edilən idxal gömrük rüsumu gələn il yanvarın 1-dən dəyişəcək. Bu səbəbdən də Azərbaycanın avtomobil bazarında qiymətlərin kəskin artacağı gözlənilir.
Oxu.Az xəbər verir ki, Milli Məclisin İqtisadi siyasət, Sənaye və Sahibkarlıq Komitəsinin üzvü Vahid Əhmədov AzNews.az-a açıqlamasında avtomobillərə tətbiq edilən idxal gömrük rüsumu ilə bağlı qanunun qəbul olunmadığını deyib: “Mühərriklərin gücünə uyğun olaraq, avtomobillərdə rüsumların artırılması nəzərdə tutulur. Amma bunun qanun kimi nə vaxt qüvvəyə minəcəyi haqqında fikir irəli sürmək çətindir. Əlbəttə ki, rüsumlarda artım olacaqsa, onda avtomobil bazarında qiymətlərdə müəyyən qədər artım olacaq. Bunun hansı avtomobillərə şamil olunacağı da məlum deyil. Ümumiyyətlə, mühərriklərin gömrük rüsumlarının dəyişdirilməsi Milli Məclisin qərarı səviyyəsində həll olunur. Milli Məclis isə belə qərar verməyib. Dövlət bunu necə tənzimləyəcək, hansı şərtlər irəli sürüləcək, bu haqda bir şey deyə bilmərəm”.
L.Ə.
www.oxu.az
"
"Avropa İttifaqı ölkələri Azərbaycana bu qədər investisiya yatırıb ""Avropa İttifaqı Azərbaycanın əsas xarici ticarət tərəfdaşıdır"".
Oxu az APA-ya istinadən xəbər verir ki, bunu ""Milli statistika sisteminin Avropa standartlarına uyğunlaşdırılmasında Dövlət Statistika Komitəsinə dəstək"" Tvinninq layihəsinin başa çatması ilə bağlı konfransda iqtisadiyyat naziri Şahin Mustafayev deyib.
Nazir bildirib ki, 2016-cı ildə Avropa İttifaqı ölkələrinin Azərbaycanın xarici ticarətində payı 35% təşkil edib. ""Bu ilin doqquz ayının nəticələri göstərir ki, bu  rəqəm 35 faiz olaraq qalıb. Bu, onu göstərir ki, Avropa İttifaqı ölkələri ticarət payına görə birinci yeri tutur. Son on ildə Avropa İttifaqı ölkələrinin Azərbaycana investisiyaları 21 milyard dollar təşkil edib. Bu göstəriciyə görə də Avropa İttifaqı liderdir. İnvestisiyaların strukturunda İttifaq ölkələrinin payı 24% təşkil edir. Hazırda Azərbaycanda Avropa İttifaqının 1400-dən çox şirkəti fəaliyyət fəaliyyət göstərir"", - deyə nazir bildirib.
Ş. Mustafayev əlavə edib ki, Avropa İttifaqı ölkələri ilə iqtisadi əməkdaşlığın təşviqi üçün 8 ölkə ilə strateji tərəfdaşlıq bəyannaməsi imzalanıb. O cümlədən, 24 üzv ölkə ilə ikiqat vergitutmanın qarşısının alınması haqqında sazişlər, 17 üzv ölkə ilə sərmayələrin təşviqi və qarşılıqlı qorunması haqqında sazişlər imzalanıb: ""Mən Avropa İttifaqı ilə Azərbaycan arasında xüsusilə fərqlənən enerji sahəsində əməkdaşlığı vurğulamaq istəyirəm. ""Bakı-Tbilisi-Ceyhan"" layihəsinin reallaşdırılması, ""Cənub Qaz Dəhlizi"" üzrə imzalanmış birgə bəyannamə, ""Cənub Qaz Dəhlizi""nin Avropa İttifaqının prioritet infrastruktur layihələrinə daxil edilməsini vurğulamaq lazımdır. Qeyd edim ki, Avropa İttifaqı tərəfindən 1992-ci ildən Azərbaycana 595 milyon avro dəyərində yardım göstərilib"".
L.Ə.
www.oxu.az
"
"Xaricdə fəaliyyət göstərən ticarət nümayənədələri vergidən azad edilir - RƏSMİAzərbaycanın xarici ölkələrdə fəaliyyət göstərən səfirlik və konsulluqlarında ticarət nümayənədələrinin və onların aparatlarının işçiləri gəlir vergisindən azad olunur.
Oxu.az Report-a istinadən xəbər verir ki, bununla bağlı Vergi Məcəlləsində dəyişiklik edilir.
Məcəllənin 102-ci (Gəlir vergisindən azadolmalar və güzəştlər) maddəsinə Azərbaycanın xarici ölkələrdə fəaliyyət göstərən səfirlik və konsulluqlarında ticarət nümayəndələrinin və onların aparatlarının işçiləri də əlavə edilib.
Layihədə bildirilib ki, bu, Azərbaycan Respublikasının xarici ölkələrdə fəaliyyət göstərən səfirlik və konsulluqlarının ticarət nümayəndələrinin və onların aparatlarının işçilərinin xarici ölkədə aldığı əməkhaqqının gəlir və vergisindən azad olunması məqsədi ilə hazırlanıb.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 24-nə Azərbaycan banklarında dollar və avronun alış-satış qiymətlərini təqdim edir:  








L.Ə.
www.oxu.az
"
"Bitkoin ucuzlaşdıDünyanın əsas kriptovalyutası sayılan bitkoinin dəyəri enməyə başlayıb.
Oxu.Az FED.az-a istinadən xəbər verir ki, bitkoin gün ərzində 137 dollar və ya 1,67% ucuzlaşıb.
Yəni bitkoinin noyabrın 24-ü saat 9:20-ə olan qiyməti 8083 dollardır. Hərracların gedişində isə kriptovalyutanın qiyməti 8200 dollarlıq həddi keçib və qısa müddət ərzində 8251 dollara satılıb.
Son bir həftə ərzində isə bitkoin 187 dollar və ya 2,4% bahalaşıb.
L.Ə.
www.oxu.az
"
"Mənzillərin qiyməti bahalaşdı 2017-ci ilin oktyabrında Bakıda daşınmaz əmlak bazarında qiymətlər manat ekvivalentində 0,46 faiz artıb.
Oxu.Az xəbər verir ki bunu Trendə ""MBA Group"" konsaltinq şirkətinin baş direktoru, daşınmaz əmlak sahəsində ekspert Nüsrət İbrahimov deyib.
Onun sözlərinə görə, ötən ay torpaq bazarı, eləcə də, mənzil və kommersiya obyektlərinin icarəsi bazarı artım nümayiş etdirib.
O qeyd edib ki, hesabat dövründə torpaq bazarında qiymətlər 1,61 faiz, mənzil kirayəsi bazarında 6,06 faiz, kommersiya obyektlərinin kirayəsi 4,73 faiz bahalaşıb: ""İlkin mənzil bazarında qiymətlər 0,41 faiz, təkrar mənzil bazarında 0,75 faiz, kommersiya obyektləri bazarında 4,88 faiz azalıb"".
Ekspert qeyd edib ki, ilin əvvəlindən bazarda qiymətlər 9,16 faiz azalıb.
Onun sözlərinə görə, ümumilikdə qiymətlərin ucuzlaşması bir qədər azalıb, torpaq bazarı və mənzil kirayəsi bazarında qiymətlər ilin əvvəlindən müvafiq olaraq 4,71 faiz və 16,22 faiz artıb. Bazarın digər seqmentləri azalma nümayiş etdirib: ""İlkin və ikinci mənzil bazarlarında qiymətlər ilin əvvəlindən müvafiq olaraq 10,46 faiz və 4,31 faiz, kommersiya obyektləri bazarında 19,01 faiz, obyektlərin icarəsi bazarında isə 15,38 faiz azalıb"".
Onun sözlərinə görə, oktyabr ayında qiymətlərin artımı mövsümi xarakter daşıyır: ""Bu, adi haldır, yayda bir qədər azalmadan sonra payızda bazar fəallaşır. Biz bu il də bu prosesi müşahidə edirik. Fikrimcə, noyabr və dekabr aylarında qiymətlər artmaqda davam edəcək. İlin sonunadək qiymətlər daha 3-5 faiz bahalaşa bilər"".
L.Ə.
www.oxu.az
"
" Banklararası qarşılıqlı xidmət haqları endirildi Azərbaycan Mərkəzi Bankı (AMB) ölkənin milli ödəniş sistemi  infrastrukturunun təkmilləşdirilməsi, istifadə effektivliyinin yüksəldilməsi və iqtisadiyyatda nağdsız ödənişlərin çəkisinin artırılması istiqamətində tədbirlərini davam etdirir.
AMB-dən Oxu.Az-a verilən məlumata görə, bununla bağlı həyata keçirilən sistemli islahatların nəticəsi kimi Azərbaycanda emissiya olunan ödəniş kartları ilə aparılan əməliyyatlar üzrə məlumatların emalı prosesinin ölkə daxilində həyata keçirilməsi, ölkədaxili kart əməliyyatları üzrə banklararası xidmət haqlarının bazar tələblərinə uyğun çevik tənzimlənməsi, kart infrastrukturu istifadəçilərinin xərclərinin aşağı salınması imkanının yaradılması məqsədilə AMB tərəfindən “Banklararası Kart Mərkəzi” (BKM) yaradılaraq 1 aprel 2016-cı il tarixindən istismara verilib.
AMB-dən bildirilib ki, növbəti addım kimi, AMB tərəfindən BKM üzərindən ödəniş kartları ilə aparılan əməliyyatlar üzrə “interçeync”in (banklararası qarşılıqlı xidmət haqlarının) aşağı salınması üçün Azərbaycan Banklar Assosiasiyasının, kart prosessinq mərkəzlərinin və bankların nümayəndələri ilə qarşılıqlı müzakirələr aparılıb və ümumi razılığa gəlinib.
İnterçeync – banklararası ödəniş kartları ilə əməliyyatların qəbulu üzrə ödənilən qarşılıqlı xidmət haqqıdır. Satış əməliyyatları üzrə təsərrüfat subyektinə xidmət göstərən bankı tərəfindən ödəniş kartı sahibinin bankına ödənilən xidmət haqqının əsas komponentini təşkil edir.
Ödəniş kartları vasitəsilə nağdsız qaydada aparılan kart əməliyyatları üzrə tətbiq edilən interçeyncin aşağı salınması nağdsız ödənişlərdə təsərrüfat subyektlərinin xərclərinin azalmasına, bununla da nağdsız ödənişlərə maraqlarının artmasına və nağdsız dövriyyənin genişləndirilməsinə təkan verir.
Qarşılıqlı razılığa əsasən, interçeync premial olmayan (Visa Electron, Visa Classic və Maestro, Debit MasterCard Standard və MasterCard Standard) ödəniş kartı məhsulları üzrə bazarın tələbinə uyğun olaraq dəyişdirilib. Mobil telefon haqları üzrə interçeync 26% azaldılaraq 1%, ərzaq mağaza və supermarketlər üzrə 61% azaldılaraq 0,5%, aptek və dərman məhsulları üzrə 78% azaldılaraq 0,3%, avtomatlaşdırılmış yanacaq doldurma məntəqələri üzrə 78,5% azaldılaraq 0,3%, e-ticarət əməliyyatları üzrə 16% azaldılaraq 1,3% həcmində müəyyən edilib. Nəqliyyat və dövlət ödənişləri üzrə interçeync əsasən azaldılaraq 0,1% səviyyəsində müəyyənləşdirilib.
Yeni interçeync tarifləri 20 noyabr 2017-ci il tarixindən qüvvədədir.
L.Ə.
www.oxu.az
"
"Azərbaycan nefti bahalaşdı Azərbaycan nefti bahalaşmaqda davam edir.
Oxu.Az xəbər verir ki, ""AzeriLight"" markalı neftin 1 barelinin dəyəri 0,38 dollar və ya 0,59% artaraq 64,80 dollar təşkil edib.
L.Ə.
www.oxu.az 
 
"
" İdxal avtomobillərinə tətbiq edilən gömrük rüsumu artırılır - VİDEOAzərbaycana idxal edilən avtomobillərə tətbiq edilən idxal gömrük rüsumu gələn il yanvarın 1-dən dəyişəcək.
Oxu.Az APA-ya istinadən xəbər verir ki, Nazirlər Kabinetinin 17 noyabr 2017-ci il tarixli qərarı ilə təsdiq edilən “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasında ixrac-idxal əməliyyatları üzrə gömrük rüsumlarının dərəcələri haqqında” qərara əsasən mühərrikinin silindrlərinin işlək hissəsinin həcmi 1500 kubsantimetrdən çox, lakin 1800 kubsantimetrdən çox olmayan təzə avtomobillər üçün idxal gömrük rüsumu mühərrikin həcminin hər 1 kubsantimetri  üçün 0,40 dollar, istismar olunmuş belə avtomobillərin mühərrikinin həcminin hər 1 kubsantimetri üçün 0,70 dollardır. Mühərrikinin silindrinin işlək hissəsinin həcmi 1800 kubsantimetrdən çox, lakin 3000 kubsantimetrdən çox olmayan və mühərrikinin silindrlərinin işçi həcmi 3000 kubsantimetrdən çox olan avtomobillər üçün də idxal gömrük rüsumu mühərrikin həcminin hər 1 kubsantimetri  üçün 0,40 dollar, istismar olunmuş belə avtomobillərin mühərrikinin həcminin hər 1 kubsantimetri üçün 0,70 dollardır.
Yeni qərara əsasən, mühərrikinin silindrlərinin işlək hissəsinin həcmi 1500 kubsantimetrdən çox, lakin 1800 kubsantimetrdən çox olmayan, mühərrikinin silindrlərinin işçi həcmi 1800 kubsantimetrdən çox, lakin 3000 kubsantimetrdən çox olmayan və mühərrikinin silindrlərinin işçi həcmi 3000 kubsantimetrdən çox olan təzə və istismar olunmuş minik avtomobilləri üçün idxal gömrük rüsumu artırılıb. Bu kateqoriyalardan olan təzə minik avtomobilləri üçün idxal gömrük rüsumu mühərrikin həcminin hər 1 kubsantimetri  üçün 0,70 dollar, istismar olunmuş belə avtomobillərin mühərrikinin həcminin hər 1 kubsantimetri üçün 1,2 dollar olacaq.
Qeyd edək ki, mühərrikinin silindrinin işlək hissəsinin həcmi 1000 kubsantimetrdən çox olmayan və mühərrikinin silindrinin işlək hissəsinin həcmi 1000 kubsantimetrdən çox, lakin 1500 kubsantimetrdən çox olmayan minik avtomobilləri üçün gömrük idxal rüsumu dəyişməyib. Bu kateqoriyalarda təzə minik avtomobilləri üçün idxal gömrük rüsumu mühərrikin həcmin hər 1 kubsantimetri  üçün 0,40 dollar, istismar olunmuş belə avtomobillərin mühərrikinin həcminin hər 1 kubsantimetri üçün isə 0,70 dollardır. 

L.Ə.
www.oxu.az
"
"Neft ucuzlaşdı Dünya birjalarında neftin qiyməti fərqli istiqamətdə dəyişib.
Oxu.Az xəbər verir ki, WTI neftinin qiyməti 1 barelə görə 0,41 dollar və ya 0,71% artaraq 58,43 dollar təşkil edib.
Brent markalı neftin 1 barelinin dəyəri isə 0,19 dollar və ya 0,30% azalaraq 63,36 dollar olub. 
L.Ə.
www.oxu.az
"
"Dollar ucuzlaşdı, avro bahalaşdı - VİDEOAzərbaycan Mərkəzi Bankı noyabrın 24-ü tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7001 manat, Avro/manat məzənnəsi 2,0152 manat olub.




L.Ə.
www.oxu.az
"
"Bank sektorunda inkişaf meylləri müşahidə edilir – VİDEOAzərbaycanda bank sektorunda müsbət inkişaf meylləri müşahidə edilir. Artıq bankların kapitallaşması böyük həcmdə tamamlanıb, kadr potensialı güclənib.
Oxu.Az-ın Xəzər TV-yə istinadən məlumatına görə, bunu jurnalistlərə açıqlamasında Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Azərbaycan Banklar Assosiasiyasının sədri Zakir Nuriyev deyib.
Onun sözlərinə görə, sektorda ciddi artıma nail olmaq üçün “Daşınar əmlakın yüklülüyü haqqında” qanunun tətbiqi və “Kredit Zəmanət Fondu” ASC-nin fəaliyyətə başlaması prosesləri sürətləndirilməlidir: 
“Hər iki qanun, bankların sahibkarlara böyük məbləğdə kreditlərin verməsini və biznes kreditlərinin illik faiz dərəcəsinin aşağı salınmasını şərtləndirən amildir.

S.B.
www.oxu.az
"
"Gələn il üçün yaşayış minimumu artırılırMilli Məclisin bu gün keçirilən plenar iclasında “Azərbaycan Respublikasında 2018-ci il üçün yaşayış minimumu haqqında” qanun layihəsi müzakirə edilib.
Oxu.Az APA-ya istinadən xəbər verir ki,  Milli Məclisin İqtisadi siyasət, sənaye və sahibkarlıq komitəsinin sədri Ziyad Səmədzadə qanun layihəsi barədə məlumat verib.
Onun sözlərinə görə, 2018-ci il üçün yaşayış minimumunun ölkə üzrə 173 manat, əmək qabiliyyətli əhali üçün 183 manat, pensiyaçılar üçün 144 manat, uşaqlar üçün 154 manat müəyyən edilib.
“Gələn il üçün yaşayış minimumu bu ilin təsdiq olunmuş göstəricisindən 11% çoxdur. Göründüyü kimi, ölkənin imkanları artdıqca, ölkədə yaşayış minimumu artırılır”, - deyə Z.Səmədzadə vurğulayıb.  
L.Ə.
www.oxu.az
"
"Dollar avroya nisbətdə son iki ayın ən aşağı səviyyəsinə düşüb ABŞ Mərkəzi Bankının dünən gecə açıqladığı son iclasının protokolları qlobal səviyyədə  dolların ucuzlaşmasını sürətləndirib. 
Oxu.Az xəbər verir ki, protokollardan sonra dollar avroya nisbətdə son iki ayın ən yüksək düşüşünü yaşayıb.
Nəzərə çatdıraq ki, protokolların açıqlanmasından əvvəl avro/dollar nisbəti 1,1798 səviyyəsində olsa da, protokollardan sonra bu nisbət 1,1820 səviyyəsinə yüksəlib.
Qeyd edək ki, ABŞ Mərkəzi Bankının pul siyasətini müəyyən edən 9 FOMS üzvü dekabrın 12-13-də bir araya gələcəklər. Bazarların bu toplantıda faiz artımı ilə bağlı gözləntiləri 91,5 faizə yüksəlib. 
L.Ə.
www.oxu.az
"
"Dolların sabaha olan məzənnəsi açıqlandıAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 24.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7001 manat səviyyəsində müəyyən edilib.
L.Ə.
www.oxu.az
"
"""Expressbank""la təcili pul köçürmələri daha sərfəli!Daima məhsul və xidmət növlərini genişləndirən ""Expressbank"" Türkiyənin UPT (Universal Payment Transfer) təcili pul köçürmələri sistemi ilə əməkdaşlığa başlayır! Türkiyənin ilk və yeganə ödəniş sistemi olan UPT dünyanın 200-dən artıq ölkəsində 400 mindən çox ödəmə məntəqəsi ilə təmsil olunur. Əməliyyatlar USD, EUR, TRY valyutaları ilə aparılır. UPT ilə Türkiyə üzrə fiziki şəxslərin kart hesablarına və İBAN hesablarına, Avropa birliyi ölkələri üzrə fiziki şəxslərin İBAN hesabına köçürmələr etmək mümkündür. 
Xatırladaq ki, ""Expressbank"" müştəriləri həm pul göndərərkən, həm də pul alarkən Pul Kart hədiyyə kartını qazanırlar. Pul Kart müştərilərə ödənişsiz şəkildə təqdim olunur və hər təcili pul köçürməsi zamanı məbləğdən asılı olaraq müştərinin kartına pul şəklində bonuslar hesablanır. Müştərilər bu vəsaiti  nəinki ATM-lər vasitəsilə nağdlaşdırır, hətta öz vəsaitlərini də Pul karta yerləşdirə bilirlər. SMS məlumatlandırma xidməti isə tam pulsuzdur. 
Bundan əlavə, ""Expressbank""ın filiallarında digər təcili pul köçürmə sistemləri ilə də pul göndərmək və ya pul almaq mümkündür. Bank Zolotaya korona, Contact, IBA Express, Xəzri və Monex təcili pul köçürmələri sistemləri ilə beynəlxalq köçürmələr həyata keçirir.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə daha ətraflı məlumatı 132 Məlumat Mərkəzinə zəng edərək, www.expressbank.az və ya Bankın rəsmi ""Facebook"" səhifəsinə (www.facebook.com/Expressbank) daxil olaraq əldə edə bilərsiniz.
www.oxu.az
"
"Dünyanın borcu bəlli oldu Dövlət, korporativ, maliyyə sektoru və ev təsərrüfatlarını əhatə edən qlobal borc həcmi illik müqayisədə 11 trln. dollar və ya 5,1% artaraq 2017-ci ilin II rübünün sonuna 226 trln. dollara yüksəlib.
Oxu.Az Report-a istinadən xəbər verir ki, borcların ÜDM-ə nisbəti isə ötən illə müqayisədə 1 faiz bəndi azalaraq 324%-ə düşüb.
Hesabatı hazırlayan ekspertlər borca xidmət göstərilməsi üzrə çətinlik çəkməyə başlayan şirkətlərin sayının artmasından narahat olduqlarını qeyd ediblər. Hətta hazırkı aşağı faiz səviyyəsində Braziliya, Hindistan, Türkiyə və Çin şirkətlərinin 15-25%-nin çətinliklə üzləşdiyi bildirilir. Həmçinin, Kanada, Almaniya, Fransa və ABŞ-da da borclarını ödəməkdə çətinlik çəkən şirkətlərin artdığı qeyd olunur. Ümumiyyətlə, 2017-ci ildə 1,1 trln. dollar borcun, 2018-ci ildə isə daha 1,7 trln. dollar borcun yenidən maliyyələşdirilməsi planlaşdırılır. Bu borcların 25%-nin ABŞ dollarında olduğu bildirilir.
İnkişaf etməkdə olan ölkələrin xarici valyutada borclarının isə 8,2 trln. dollar və ya məcmu borcun 15%-i qədər olduğu, Türkiyə, Macarıstan, Argentina, Polşa və Çilidə bu göstəricinin 40%-i ötdüyü qeyd edilir. Qısamüddətli perspektivdə Çin, Rusiya, Türkiyə və Hindistanın borc üzrə maksimal ödənişlər edəcəyi bildirilir.
L.Ə.
www.oxu.az
"
"""Unibank""ın mobil əlavəsi daha interaktiv və dinamik olduNüfuzlu ""Markswebb"" agentliyi tərəfindən Azərbaycanın ən yaxşı mobil bank xidməti seçilən ""Unibank Mobile"" indi daha dinamik və interaktiv olub. Təkmilləşmələrdən sonra mobil əlavədən istifadə bir qədər də rahat və dolğun informasiyalıdır. Son yeniliklər zamanı əsas səhifənin dizaynı yenilənib və yeni funksiyalar əlavə edilib. İndi smartfonunda ""Unibank Mobile"" əlavəsini yeniləyən hər kəs aşağıdakı yenilikləri görəcək:
- Bank kartlarının rəngli dizaynda daha ətraflı məlumatı;
- Bütün kartların ümumi balansı və kreditlər üzrə ümumi borc;
- Əsas səhifədə Ümumi bonusların cəmi və bonusları hədiyyə kuponlarına dəyişmə imkanı;
- Əsas səhifənin aşağı hissəsində rahat menyu;
- Ödənişlər üçün ekspress panel – swipe menyu. Bu menyuda həm ödənişlər, həm də köçürmələr üzrə mütəmadi edilən əməliyyatlar əks olunacaq;
- Mütəmadi ödənişlər və köçürmələr - tez-tez edilən əməliyyatların təkrar etmə imkanı;
- Xəbərlər bölməsi: burada yeniliklər və aksiyalar olacaq, hər yeni xəbər  “Xəbərlər” bölməsində rəqəmlərlə qeyd olunur.
Kommunal, hökumət ödənişləri, kreditlər və digər ödənişləri edərkən bonuslar qazanmaq istəyirsinizsə, ödənişlərinizi ""Unibank Mobile""la edin. Qazandığınız bonusları hədiyyələrə və digər ödənişlərə yönləndirə bilərsiniz. 
""Unibank Mobile""  İOS və Android platformalarında işləyir. Öz smartfonunuza və planşetinizə ""Unibank""ın mobil bank xidmətini bu linkdən (http://onelink.to/ffdbwf)   yükləyə bilərsiniz. 
Ətraflı məlumatı (012) 117 nömrəli telefondan, Bankın saytından (www.unibank.az) və yaxud ""Facebook"" və ""Twitter"" səhifələrindən (www.facebook.com/unibank.az , https://twitter.com/unibank) əldə etmək olar.
""Unibank"" - hər kəsin bankı! 
""Unibank"" haqqında
Azərbaycanın iki aparıcı özəl bankı – ""MBANK"" (1992) və ""PROMTEXBANK""-ın(1994) 2002-ci ildə birləşməsi nəticəsində ""Unibank"" adı altında  fəaliyyətini davam etdirən bank, ölkədə ən iri maliyyə təsisatlarından biridir. Öz maliyyə göstəricilərinə görə ""Unibank"" ölkə bank sektorunun aparıcıları siyahısına daxildir. Bank müxtəlif mülkiyyət formasına və fəaliyyət istiqamətlərinə aid olan 950 minə yaxın korporativ və fərdi müştərilərə xidmət göstərir.
Dünyanın nüfuzlu maliyyə qurumlarından olan Avropa Yenidənqurma və İnkişaf Bankı və ""DEG"" Almaniya İnvestisiya Şirkəti ""Unibank""ın səhmdarları sırasındadır. Bankın paytaxtda və regionlarda geniş xidmət şəbəkəsi mövcuddur. Bank 25 illik fəaliyyəti dövründə uğurlu kommersiya fəaliyyəti və sosial layihələrdə iştirakına görə bir çox beynəlxalq və yerli təşkilatlar tərəfindən çoxsaylı mükafatlara layiq görülüb.
www.oxu.az
"
"Azərbaycan və Böyük Britaniya enerji sahəsində əməkdaşlığı artırır ""Azərbaycan və Böyük Britaniya enerji sahəsində əməkdaşlığını daha da artırmaq  niyyətindədir"". 
Oxu.Az APA-ya istinadən xəbər verir ki, bunu Böyük Britaniya və Şimali İrlandiya Birləşmiş Krallığının Azərbaycandakı fövqəladə və səlahiyyətli səfiri xanım Karol Krofts deyib. 
 
O bildirib ki, Britaniya və tərəfdaşları ""Azəri-Çıraq-Günəşli"" neft yataqlarında 40 milyard dollar dəyərində yeni investisiya qoymağı planlaşdırır: ""Cənubi qaz dəhlizi"" layihəsi də 2020-ci ildə başa çatacaq və bu da Azərbaycanın dünyada iri enerji ixracatçısına çevrilməsinə imkan yaradacaq"". 
Səfir qeyd  edib ki, Azərbaycanın yüksək inkişaf strategiyasına dair addımlarını xüsusi qiymətləndirir. 
L.Ə.
www.oxu.az
"
"Azərbaycanlılar Türkiyədən bu qədər ev alıb Bu ilin oktyabr ayında xarici vətəndaşlar Türkiyədən 122 882 daşınmaz əmlak alıb.
Oxu.Az xəbər verir ki, bu, ötən ilin analoji ayı ilə müqayisədə ötən ay xarici vətəndaşlara satılan daşınmaz əmlakın sayı 70,9% artıb.
Xarici vətəndaşlar ən çox İstanbulda daşınmaz əmlak alıb. Ötən ay xaricilər İstanbulda 1 321 obyektə yiyələnib. İkinci yerdə Antalyadır (465 obyekt).
Hesabat dövründə Səudiyyə Ərəbistanı vətəndaşları Türkiyədə 528, İraq vətəndaşları 344, Azərbaycan vətəndaşları 278, Küveyt vətəndaşları 154, Rusiya vətəndaşları isə 125 ədəd daşınmaz əmlak alıb.
L.Ə.
www.oxu.az
"
"İdxal edilən dənli bitkilərə bu gömrük rüsumları tətbiq ediləcək Gələn il yanvarın 1-dən Azərbaycana idxal edilən dənli bitkilərə tətbiq edilən gömrük idxal rüsumları dəyişəcək.
Oxu.Az APA-ya istinadən xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən səpin üçün ölkəyə gətirilən qabığı soyulmamış düyüyə yanvar, fevral, mart və aprel aylarında gömrük dəyərinin 5 faizi, digər aylarda gömrük dəyərinin 15 faizi həcmində gömrük idxal rüsumu tətbiq edilir. Gələn il yanvarın 1-dən isə səpin üçün ölkəyə gətirilən qabığı soyulmamış düyüyə yanvar, fevral, mart və aprel aylarında gömrük idxal rüsumu tətbiq olunmayacaq. Digər aylarda isə səpin üçün ölkəyə gətirilən qabığı soyulmamış düyüyə gömrük dəyərinin 5 faizi həcmində gömrük idxal rüsumu tətbiq ediləcək. İstehlak məqsədilə ölkəyə gətirilən düyüyə tətbiq edilən 15 faiz gömrük idxal rüsumu qüvvədə qalıb.
Hazırda ölkəyə toxumluq və istehlak üçün gətirilən çovdara 5 faiz, toxumluq arpaya 0,50 faiz, istehlak məqsədli arpaya 5 faiz, toxumluq və istehlak məqsədli qarğıdalıya 0,50 faiz gömrük idxal rüsumu tətbiq edilir. Gələn il yanvarın 1-dən ölkəyə toxumluq üçün gətirilən çovdara, arpaya, toxumluq qarğıdalıya, o cümlədən istehlak məqsədilə gətirilən qarğıdalıya tətbiq edilən gömrük idxal rüsumu ləğv edilib. Ölkəyə istehlak məqsədilə gətirilən çovdar və arpaya tətbiq edilən 5 faiz gömrük idxalı rüsumu isə qüvvədə qalacaq.
Qeyd edək ki, hazırda ölkəyə toxumluq və istehlak məqsədilə gətirilən buğda gömrük idxal rüsumundan azaddır. Nazirlər Kabinetinin qəbul etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə də buğdaya gömrük idxal rüsumunun tətbiqi nəzərdə tutulmayıb.
L.Ə.
www.oxu.az 
"
"DSMF-yə büdcədən ayrılan vəsaitin azaldılması təklif edilir ""Dövlət büdcəsindən Dövlət Sosial Müdafiə Fonduna transfertin məbləğini hər il azaltmağa başlamalıyıq"".
Oxu.Az Report-a istinadən xəbər verir ki, belə bir təkliflər parlamentin bugünkü plenar iclasında deputat Vahid Əhmədov çıxış edib.
Millət vəkili ""qan pulu"" ilə bağlı əlillərin narahatlıqlarını da səsləndirib: ""Məbləğin böyük olduğunu bilirəm. Hökumətdən xahiş edirəm ki, bu məsələyə baxsın. Birdəfəlik olmasa da, hiss-hissə həll olunsun"".
Deputat Əli Məsimli isə bildirib ki, əlillərin müavinətinin artırılmasına ehtiyac var: ""Pensiya almaq üçün staj artırılıbsa, hər ilə görə pensiyanın artırılması rəqəmini də yüksətlmək lazımdır"".
L.Ə.
www.oxu.az
"
"""Bank Standard""da problemlər nədən qaynaqlanır?Azərbaycan Mərkəzi Bankı ləğv prosesində olan “Bank Standard” QSC-nin Kreditorlar Komitəsinin sədri Əkrəm Həsənovun 2013-2016-cı illərdə Bankda audit aparılmaması barədə ittihamlarına münasibət bildirib.
Oxu.Az xəbər verir ki, qurumun sədr müavini Alim Quliyev Report-a açıqlamasında “Bank Standard”ın nəzarətdən kənarda qalmasını sahibkarlıq subyektlərində yoxlamaların dayandırılması ilə izah edib: “Prezidentin sərəncamı ilə 2014-cü ildən yoxlamalar dayandırılmışdı. Ona görə də audit olmayıb”.
“Bank Standard”dan kreditlərin 41%-nin 0%-lə verilməsinə gəlincə isə A.Quliyev bu fikrə münasibət bildirməkdən imtina edib.
L.Ə.
www.oxu.az
"
"Problemli kreditlərin həcmi artır“Cari ilin ilk 9 ayı ərzində bank aktivlərinin həcmi  təqribən 17% azalaraq 26,2 mlrd. manat, kredit portfeli təqribən 25% azalaraq 12 mlrd. manat, depozit portfeli isə təqribən 12% azalaraq 19,5 mlrd. manat təşkil edib, qeyri-işlək kreditlərdə artım müşahidə edilib və bu cür kreditlərin portfeldə payı, kapitalın həcmi artıb”.
Oxu.Az FED.az-a istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Azərbaycan Banklar Assosiasiyasının sədri Zakir Nuriyev deyib.
Onun sözlərinə görə, neqativ meyillərə baxmayaraq, Maliyyə Bazarlarına Nəzarət Palatası (MBNP) tərəfindən görülən tədbirlər nəticəsində bankların kapitallaşması prosesi davam edib, il ərzində bank sektorunun kapitalı təqribən 24% artaraq 3 mlrd. manatı ötüb: “İqtisadiyyatda müşahidə edilən bərpa prosesləri, qeyri-işlək kreditlər üzrə yığımların davam etməsi, eyni zamanda, nağdsız ödənişlərin genişlənməsi bankların gəlir generasiyasına müsbət təsir edib, həmçinin Mərkəzi Bankın faiz siyasəti və dövlət qiymətli kağızları üzrə gəlirliliyin yüksək olması prosesi dəstəkləyib, nəticədə cari ilin doqquz ayı ərzində sektor üzrə təqribən 480 mln. manat məbləğində xalis mənfəət əldə edilib”.
Z.Nuriyev əlavə edib ki, iqtisadiyyatın xarici balans üzrə mövqeyinin yaxşılaşması və daxili valyuta bazarında vəziyyətin stabilləşməsi həm kreditlər, həm depozitlər, həm də əmanətlər üzrə zəif de-dollarizasiya meyilləri ilə müşaiyət olunmaqdadır: “Kreditlər üzrə dollarlaşma 5,3%, depozitlər üzrə 0,7%, əmanətlər üzrə isə 7,9% bəndi azalıb. Hazırda kreditlər üzrə dollarlaşma 42%, depozitlər üzrə 74,6%, əmanətlər üzrə 71,8% təşkil edir.
L.Ə.
www.oxu.az
"
"“Ofisait” 25-ci filialını açdıAzərbaycan Respublikası regionlarının sosial-iqtisadi inkişafı ilə bağlı dövlət siyasətinin davamı olaraq “Ofisait” mağazalar şəbəkəsi rayonlarda məşğulluq səviyyəsinin artırılması və işsizliyin azaldılması istiqamətində hazırladığı strateji planını uğurla həyata keçirir. Ekoloji sağlam məktəb və ofis ləvazimatlarının satışını təşkil edən mağazanın növbəti filialı Göyçay şəhərində açılıb.  
Şirkətin mətbuat xidmətindən verilən məlumata əsasən, Göyçayda açılan filial mağazalar şəbəkəsinin 25-ci filialıdır. Bu münasibətlə “Ofisait”in bütün filiallarında 24-25-26 noyabr tarixlərində müxtəlif məhsullara 25%-dək endirim kampaniyası həyata keçiriləcək.
Topdan qiymətinə pərakəndə devizi ilə daha çox həmvətənimizə yüksək keyfiyyətli xidmət göstərməyi qarşısına məqsəd qoyan “Ofisait” mağazalar şəbəkəsinin yeni filiallarının yaxın gələcəkdə respublikamızın digər rayonlarında da açılması nəzərdə tutulur. Qeyd edək ki, son 2 həftə ərzində Göyçay şəhəri daxil olmaqla, Tovuz və Bərdədə mağazanın 3 yeni filialı açılıb.
“Ofisait” mağazalar şəbəkəsində satışı həyata keçirilən bütün məhsulları www.ofisait.com saytı vasitəsi ilə də əldə etmək mümkündür. Siz mənzil və ofislərinizdən internet vasitəsilə istənilən məhsulu sifariş verə bilərsiniz. Sifariş məbləğinin həcmindən asılı olmayaraq “Ofisait”in gülərüz və dinamik komandası Sizin sifarişinizi operativ olaraq qeyd etdiyiniz ünvana təslim edir. Ödənişlərin isə nəğd və online həyata keçirilməsi mümkündür.
Nəinki dəftərxana, ofis və məktəb ləvazimatları, həmçinin mətbəx və ev əşyaları, elektronik əşyalar, idman məhsulları, uşaq oyuncaqları, kitablar və s. məhsulların bir ünvanda toplandığı “Ofisait” mağazalar şəbəkəsində OYAL, ASSİS, QUİCKS, Cassa, SilSil, Boltexno, Frauzen, Hansbur, Samuray, Zyklen və s. markaları əldə etmək mümkündür.
Göyçay filialının ünvanı: Heydər Əliyev prospekti, köhnə tikiş fabrikinin yanı.
Tel: (+994) 77 441 53 60/ (+994) 50 473 83 84

















www.oxu.az
"
"Nazir müavini gələn il üzrə orta aylıq əməkhaqqının məbləğini açıqladı “Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun 2018-ci il üçün büdcəsinin tərtib edilməsində cari ilin keçən dövründə ölkə iqtisadiyyatının inkişaf meylləri və növbəti illərdə sosial-iqtisadi inkişafın əsas proqnozları, 2016-cı il və 2017-ci ilin ötən dövrü üzrə Fondun büdcəsinin icrası nəticələri, 2017-ci ildə əhalinin gəlirləri və məşğulluq göstəriciləri, demoqrafik inkişaf trendləri, eləcə də cari ilin 1 iyul tarixindən pensiya təyinatı şərtlərində aparılmış kompleks islahat tədbirlərinin təsirləri nəzərə alınmaqla sığorta-pensiya sistemi parametrlərinin dəyişməsi əsas götürülüb”.
Oxu.Az APA-ya istinadən xəbər verir ki, bunu Milli Məclisin bu gün keçirilən plenar iclasında 2018-ci il üzrə büdcə zərfinə daxil olan layihələrinin müzakirəsi zamanı əmək və əhalinin sosial müdafiəsi nazirinin müavini İdris İsayev Dövlət Sosial Müdafiə Fondunun 2018-ci il üzrə büdcəsi haqqında məlumat verərkən deyib. Onun sözlərinə görə, bu ilin yanvar-sentyabr aylarında əhalinin nominal gəlirləri 8% artaraq 36,2 mlrd. manata, adambaşına düşən gəlirlər 6,9% artaraq 3728 manata çatıb. “İnflyasiya 13,9 faiz səviyyəsində olub. Yanvar-avqust aylarında bir işçiyə hesablanmış orta aylıq əmək haqqı 7,4 faiz artaraq 524,7 manat təşkil edib. 1 oktyabr 2017-ci il tarixinə muzdla işləyənlərin orta sayı 1 milyon 526 min nəfər, iqtisadiyyatda sərbəst məşğul olanların sayı isə 3 milyon 295 min nəfər olub”.
 
Nazir müavini qeyd edib ki, 2017-ci ilin 9 ayı ərzində məcburi dövlət sosial sığorta haqları üzrə Fondun büdcəsinin gəlirləri ötən ilin müvafiq dövrü ilə müqayisədə 8,7% və ya 120 mln. manat artaraq 1,5 mlrd. manata çatıb. Qeyri-büdcə sektorundan daxilolmalar proqnozu 105,2% icra olunmaqla 978 mln. manat olub ki, bu da əvvəlki ilin müvafiq dövrünə nisbətən 12,1% və ya 105,4 mln. manat çoxdur. Hesabat dövründə daxilolmaların səviyyəsi Fondun xərclərinin 97,8%-ni təşkil edən pensiya və müavinətlərin vaxtında maliyyələşdirilməsinə şərait yaradıb. Cari ilin yanvar-sentyabr aylarında Fondun əmək pensiyaları üzrə xərcləri 2,46 mlrd. manat olmaqla ötən ilin müvafiq dövrünə nisbətən 196 mln. manat və ya 8,7% artıb.
 
Nazir müavini aparılan aktuar hesablamalara əsasən, 2018-ci ildə demoqrafik inkişaf trendləri, əhalinin məşğulluğunu və sosial vəziyyətini səciyyələndirən göstəricilər, eləcə də pensiya qanunvericiliyindəki son dəyişikliklər nəzərə alınmaqla sığorta-pensiya sisteminin əsas parametrlərində gözlənilən dəyişikliklər barədə də məlumat verib. Onun sözlərinə görə, 2018-ci ildə ölkədə doğulanların sayının 156 min nəfər olacağı gözlənilir: “Doğulanda gözlənilən ömür uzunluğunun 75,9 yaş (qadınlar üzrə 78,3 yaş, kişilər üzrə 73,5 yaş) olacağı; 15-64 yaşadək, yəni əmək qabiliyyətli yaşda olan əhalinin bütün əhalinin 70,5 faizini, 65 yaşdan yuxarı əhalinin isə bütün əhalinin 6,8 faizini təşkil edəcəyi gözlənilir. İqtisadiyyatda məşğul olanların orta illik sayının 4 milyon 839 min nəfər, muzdla işləyənlərin orta illik sayının isə 1 milyon 555 min nəfər və ya məşğul əhalinin 32 faizi qədər olacağı proqnozlaşdırılır. Nəzərdə tutulur ki, bir işçiyə hesablanmış orta aylıq əmək haqqı ilin əvvəlinə nisbətən 3,5 faiz artaraq 550 manata çatacaq”.
 
İ.İsayev əlavə edib ki, 2018-ci ildə pensiya sisteminə daxil olacaq və pensiya sistemindən çıxacaq pensiyaçıların sayı üzrə proqnozlar əmək pensiyaçılarının orta illik sayının 1 milyon 315 min nəfər olacağını göstərir.
L.Ə.
www.oxu.az
"
"Azərbaycanda 1 manatlıq sikkələr buraxıla bilərAzərbaycan Mərkəzi Bankı (AMB) dövriyyədə olan 1 manatlıq əsginasların dəmir pullarla (sikkə) əvəz olunması haqqında düşünür. 
Oxu.Az xəbər verir ki, bunu ""Report""a açıqlamasında AMB-nin sədr müavini Alim Quliyev deyib.
A.Quliyevin sözlərinə görə, bu, digər nominallı əsginaslara şamil edilməyəcək: ""Hələlik bu barədə müzakirələr gedir. Amma konkret tarix bəlli deyil"".
E.Ə.
www.oxu.az
"
"Nazir müavinindən pensiyaçılara şad xəbər “Dövlət Sosial Müdafiə Fondunun 2018-ci il üçün gəlir və xərcləri 3 mlrd. 578,8 mln. manat proqnozlaşdırılır ki, bu da cari ilin müvafiq göstəricisindən 178,8 mln. manat və ya 5,3% çoxdur”.
Oxu.Az APA-ya istinadən zəbər verir ki, bunu Milli Məclisin bu gün keçirilən plenar iclasında 2018-ci il üzrə büdcə zəfinə daxil olan layihələrinin müzakirəsi zamanı əmək və əhalinin sosial müdafiəsi nazirinin müavini İdris İsayev Dövlət Sosial Müdafiə Fondunun 2018-ci il üzrə büdcəsi haqqında məlumat verərkən deyib.
Onun sözlərinə görə, növbəti ildə əhaliyə ödənişlər Fondun xərclərinin 97,7%-i səviyyəsində və ya 3 mlrd. 495,1 mln. manat proqnozlaşdırılır.
Nazir müavini bildirib ki, gələn il əmək pensiyaları üzrə xərclərdə 193,2 mln. manat artım, məcburi dövlət sosial sığorta haqları hesabına verilən müavinətlər üzrə  16,3 mln. manat azalma və digər xərclər üzrə - 1,9 mln. manat artım gözlənilir: “Bu artımların və azalmanın hər biri üzrə əsaslandırılmış hesablamalar mövcuddur”.
İ.İsayev əlavə edib ki, 2018-ci ildə əmək pensiyaları üzrə xərclər əhaliyə ödənişlərin 97,5%-ni təşkil edərək 3 mlrd. 407 mln. manat proqnozlaşdırılır.
Pensiya xərclərində artımın 178 mln. manatı cari ilin 1 iyul tarixindən qüvvəyə minmiş yeni qaydaya əsasən qulluq stajına görə əlavə çıxılmaqla əmək pensiyalarının bütün məbləğinin ölkə üzrə orta aylıq nominal əməkhaqqının illik artım tempinə uyğun olaraq indeksləşdirilməsi üçün nəzərdə tutulub.
Onun sözlərinə görə, Fondun büdcəsində nəzərdə tutulan pensiyaçıların sosial müdafiəsi tədbirlərinin reallaşdırılması nəticəsində növbəti ildə əmək pensiyalarının orta aylıq məbləği 6,9% artaraq 216,5 manat təşkil edəcək.
 
Nazir müavini əlavə edib ki, 2018-ci ildə məcburi dövlət sosial sığorta haqları hesabına verilən müavinətlərin proqnozu 88,1 mln. manatdır ki, bu da cari ilin büdcəsi üzrə proqnoza nisbətən 15,6% və ya 16,3 mln. manat azdır. İ.İsayev vurğulayıb ki, bu azalma “İşsizlikdən sığorta haqqında” qanununun qüvvəyə minməsi ilə əlaqədar 2018-ci ildən etibarən işsizliyə görə müavinət xərclərinin Fondun büdcəsi üzrə sosial sığorta haqları hesabına maliyyələşən xərclərin tərkibindən çıxarılaraq işsizlikdən sığorta fondunun büdcəsinə keçirilməsi ilə bağlıdır.
 
“2018-ci ildə digər xərclər 83,7 milyon manat məbləğində nəzərdə tutulur ki, bu da 2017-ci ilin proqnozuna nisbətən 2,3 faiz və ya 1,9 milyon manat çoxdur. Bu sahədə xərc artımı tətbiq olunan proqram təminatlarının yenilənməsi, bu məqsədlə zəruri avadanlıqların alınması üçün Fondun aparatının saxlanması üzrə nəzərdə tutulan 1,5 milyon manatlıq artım, eləcə də Azərbaycan Həmkarlar İttifaqları Konfederasiyası vasitəsilə həyata keçirilən xərclərdə proqnozlaşdırılan 0,9 milyon manatlıq artım və pensiya və müavinətlərin əhaliyə çatdırılması üzrə bank xərclərində proqnozlaşdırılan 0,5 milyon manat məbləğində azalma ilə bağlıdır”, - deyə nazir müavini vurğulayıb.
L.Ə.
www.oxu.az 
"
"Parlamet hökumətə 8 gün vaxt verdi Gələn ilin büdcə zərfi ilə bağlı parlamentdə səslənən təklifləri dəyərləndirmək üçün hökumətə 8 gün vaxt verilib.
Oxu.Az xəbər verir ki, spiker Oqtay Əsədov deyib ki, hökumət dekabrın 1-nə kimi qaldırılan məsələlərə baxa bilər və dekabrın 1-də büdcə layihəsi səsverməyə çıxarılacaq.
Maliyyə naziri Samir Şərifov deyib ki, millət vəkillərinin səsləndirdiyi təkliflər hökumətə çatdırılacaq və bu təkliflər dəyərləndiriləcək. 
L.Ə.
www.oxu.az
"
"Dollar ucuzlaşdı - HƏRRACBu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az xəbər verir ki, hərracda manatın ortaçəkili məzənnəsi 1,7001 səviyyəsində formalaşıb.
Qeyd edək ki, AMB bu gün üçün USD/AZN rəsmi məzənnəsini 1,7002 səviyyəsində müəyyən edib.
L.Ə.
www.oxu.az
"
"İlin sonuna qədər bankların kapitallaşma proqramı tam yerinə yetiriləcək“İlin sonuna qədər Maliyyə Bazarlarına Nəzarət Palatası tərəfindən bankların kapitallaşma proqramı tam yerinə yetiriləcək”.
Oxu.Az APA-ya istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Maliyyə Bazarlarına Nəzarət Palatasının baş icraçı direktorunun müavini Asim Zülfüqarov deyib. 
Onun sözlərinə görə, hal-hazırda bank sektorunda kapitallaşma kifayət qədərdir. “Beynəlxalq təcrübədə kapital adekvatlığı 8%-dirsə, Azərbaycanda bu, 10% səviyyəsində müəyyən olunub. Devalvasiyadan sonra bank sektoru kapitalının 60%-ni itirsə də, hazırda sektorun kapitalı 3 mlrd. manatın üzərindədir. Beynəlxalq Bankın restrukturizasiyası və toksik aktivlərinin “Aqrarkredit”ə ötürülməsi yekun mərhələdədir, demək olar ki, bitib. Digər banklar üzrə kapital proqramına uyğun olaraq kapitallaşma həyata keçirilir”, - deyə A.Zülfüqarov qeyd edib.
Palata rəsmisi əlavə edib ki, cari il ərzində 834 mln. manat həcmində səhmdar kapitalı birbaşa kapitala inyeksiya edilib.
L.Ə.
www.oxu.az
"
"Az kapitallı bankların bağlanması təklif olunur “Əgər iqtisadiyyat artmasa, banklar inkişaf edib böyüməyəcəklər”.
Oxu.Az FED.az-a istinadən xəbər verir ki, bunu Bakıda keçirilən 2-ci Bankçılıq Forumunda Türkiyə Banklar Birliyinin İdarə Heyətinin sədri Hüseyin Aydın bildirib.
O, Türkiyənin keçdiyi yoldan danışaraq qeyd edib ki, ölkədə çoxlu sayda banka ehtiyac yoxdur, ölkədə böyük məbləğdə öz kapitalına malik bir neçə güclü bankın olması yetərlidir: “Vaxtilə Türkiyədə bankların sayı 87 idi. Biz qərara gəldik ki, bank fəaliyyəti ilə məşğul olmaq istəyənlər kapitallarını artırmalıdır. Kapital tələbini qaldırdıq. Qısa müddətdə bankların sayı 87-dən 51-ə düşdü”.
Hüseyin Aydın qeyd edib ki, Azərbaycanda Türkiyə təcrübəsindən bəhrələnə bilər. Kapitalı yetərli səviyyədə olmayan bankların lisenziyası alınmalıdır: “Biz Türkiyədə belə etdik, yetərli kapitalı olmayan bankların lisenziyasını aldıq. Çünki çürük diş, sağlam dişə də zərər verir. İndi banklarımızın kapitalı 100 milyard dollara, aktivlərinin həcmi 800 milyard dollara çatıb, onlar dövlət dəstəyi olmadan fəaliyyət göstərib, iqtisadiyyatın maliyyələşdirilməsində aktiv iştrak edirlər”.
Azərbaycan Respublikası İqtisadi İslahatların Təhlili və Kommunikasiya Mərkəzinin icraçı direktoru Vüsal Qaımlı bildirib ki, Azərbaycan bu baxımdan Türkiyə təcrübəsindən faydalanmalıdır: ""Kapitallaşma həll edilməsə, bizim arzuladığımız inkişaf olmayacaq"".
L.Ə.
www.oxu.az
"
"FES protokolları dolları ucuzlaşdırdı ABŞ Federal Ehtiyat Sisteminin (FES) dünən gecə açıqladığı son iclasının protokollarında dekabrın 12-13-də keçiriləcək iclasda uçot dərəcəsinin artırılmasını dəstəklədiyi, ancaq inflyasiya göstəricisinin yüksəlməkdə çətinlik çəkdiyi bildirilib.
Oxu.Az Report-a istinadən xəbər verir ki, protokollarda aşağı inflyasiyanın 2018-ci ildə FES-in uçot dərəcəsini artırmasına mane olacağı ehtimalları yer alıb.
Protokolların açıqlanmasından sonra ABŞ dolları qlobal valyuta bazarında əksər valyutalara qarşı ucuzlaşmağa başlayıb. Belə ki, əsas valyuta cütlüyünün məzənnəsi dünənki hərraclarda 1,1735 USD/EUR səviyyəsindən 1,1825 USD/EUR-a, funtun məzənnəsi 1,3215 USD/GBP-dən 1,3330 USD/GBP-yə, yenə qarşı məzənnəsi isə 112,35 JPY/USD-dən 111,15 JPY/USD-ə dəyişib.
L.Ə.
www.oxu.az
"
" Bank Ombudsmanı ilə bağlı yeni qərarlar qəbul olunacaqYaxın gələcəkdə Bank Ombudsmanı ilə bağlı bir sıra yeni qərarlar qəbul ediləcək.
Oxu.Az Report-a istinadən xəbər verir ki, bunu Bakıda keçirilən II Bankçılıq Forumunda çıxış edən Milli Məclisin İqtisadi siyasət, sənaye və sahibkarlıq Komitəsinin üzvü Vahid Əhmədov deyib.
V.Əhmədovun sözlərinə görə, qeyri-neft sektorundan gələn gəlir dövlət büdcəsinin formalaşması üçün kifayət deyil: “Ona görə də hələ dövlət büdcəmiz neft və qaz gəlirlərindən asılı olacaq”.
Deputat deyib ki, bankların birləşməsi onların bağlanmasından daha əhəmiyyətlidir: “2001-ci ildə Türkiyənin bank sektorundakı proses birdən-birə baş verməyib. Bizdə də bu proses indi başlayıb və bunun bitməsi üçün bir müddət lazımdır. Təbii ki, buna həm də dəstək lazımdır”.
V.Əhmədov deyib ki, Azərbaycanın bank sistemi hazırda böhran vəziyyətindədir: “Biz nə qədər rəqəmlər göstərsək də, etiraf etmək lazımdır ki, bank sistemi böhrandadır. Hesab edirəm ki, bank sistemini sağlamlaşdırmaq üçün hökumət əlavə vəsait ayırmaldır. Hər bir bank ""Paşa Bank"", ""Kapital Bank"" deyil. Burada başqa balaca banklar da var. Onların isə kapitallaşmaya köməyə ehtiyacı var”.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 23-nə Azərbaycan banklarında dollar və avronun alış-satış qiymətlərini təqdim edir:  








L.Ə.
www.oxu.az
"
" ""Accessbank"" satılır?Azərbaycanlı iş adamı ""Accessbank""ı alır.
Tam xarici kapitallı bank olan ""AccessBank""la bağlı artıq bir neçə aydır gəzən söz-söhbət son günlər daha da artıb. 
Oxu.Az FED.az-a istinadən xəbər verir ki, ""Nikoil Bank""ın səhmdarı olan, Rusiyanın ""LUKoyl"" neft şirkətinin prezidenti, azərbaycanlı Vahid Ələkbərov ""Access Bankı"" almaq istədiyini bildirib.
Bununla bağlı V.Ələkbərov Maliyyə Bazarlarına Nəzarət Palatasına müraciət edib. Palata hazırda bununla bağlı müəyyən işlər görür və ""AccessBank""ın qiymətləndirilməsi ilə bağlı tərəflər arasında danışıqlar gedir. 
Qeyd edək ki, ""AccessBank""ın nizamnamə kapitalı 140,25 milyon manat təşkil edir. Bu, 100% xarici kapitaldan ibarət olub, 6 beynəlxalq maliyyə institutuna məxsusdur.
L.Ə.
www.oxu.az
"
"Dünyanın ən iri 5 iqtisadiyyatı siyahısında dəyişiklik baş veribDünyanın ən iri 5 iqtisadiyyatı siyahısında Böyük Britaniya 5-ci sıradakı yerini Fransaya verməli olub. 
Oxu.Az Report-a istinadən xəbər verir ki, bu açıqlamanı Fransa Xəzinədarlığının katibi Filip Hammond (Philip Hammond) verib.
F.Hammond Beynəlxalq Valyuta Fondunun (IMF) hesabatına istinadən bildirib ki, Fransa reytinq sıralamasında 2,575 trln. dollarlıq iqtisadiyyatı ilə 2,565 trln. dollarlıq iqtisadiyyata sahib olan Böyük Briytaniyanı ötüb. Xəzinədarlıqdan verilən açıqlamaya əsasən, bu iki ölkənin iqtisadiyyatları arasında fərqin az olmasına baxmayaraq, 2018-ci ildə Fransanın mövqeyinin möhkəmlənməsi proqnozlaşdırılır.
Hammonda görə, statistika Britaniya iqtisadiyyatının kəskin yavaşladığını göstərir. Buna səbəb Böyük Britaniyanın Avropa İttifaqından ayrılması (Brexit) prosesidir. Nəticədə, funt sterlinqin məzənnəsi azalıb, istehlak xərcləri geriləyib, qiymətlər isə əksinə, artıb.
IMF-in hesabatına görə, dünyanın ən iri 5 iqtisadiyyatı siyahısında 19,4 trln. dollarla ABŞ iqtisadiyyatı liderlik edir. İkinci sırada Çin (11,9 trln. dollar), 3-cü sırada Yaponiya (4,9 trln. dollar), 4-cü sırada isə Almaniya (3,7 trln. dollar) qərarlaşıb.
L.Ə.
www.oxu.az
"
"2018-ci ildə Beynəlxalq Bankı nə gözləyir?“Prezident İlham Əliyevin 15 iyul 2015-ci il tarixli “Azərbaycan Beynəlxalq Bankının sağlamlaşdırılması” istiqamətində imzaladığı fərmana uyğun olaraq bu ili 9 ayı ərzində artıq bu bankın sağlamlaşdırılması tədbirləri yekun fazaya keçib”.
Oxu.Az APA-ya istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Maliyyə Bazarlarına Nəzarət Palatasının baş icraçı direktoru İbrahim Alışov deyib. 
Onun sözlərinə görə, bu il ərzində təxminən 4,3 mlrd. manat həcmində toksik aktiv bankın balansından çıxarılaraq “Aqrarkredit”ə ötürülüb: “Nəticədə Beynəlxalq Bankın sistem əhəmiyyətli bank olmağı və sektorda dominant payının aşağı salınması sektorun diversifikasiyası üçün palatanın qarşısında duran vəzifə və tələblərdən biri idi. Məlumat üçün deyim ki, bu proseslərdən sonra bankın sektordakı payı 41%-dən 27%-ə düşüb. Mütləq ifadədə bu təxminən 13 mlrd. manatdan 7 mlrd. manata qədər aşağı salınıb”.
İ. Alışov vurğulayıb ki, Beynəlxalq Bank 2018-ci ildə özəlləşdirilməyə çıxarılacaq.
L.Ə.
www.oxu.az
"
"Zakir Nuriyev: Stimullaşdırıcı pul-kredit siyasətinə keçilməlidir “Yeni “mülayim-yumşaq” pul-kredit siyasətinə keçidə başlanılmalıdır”.
Oxu.Az APA-ya istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Azərbaycan Banklar Assosiasiyasının sədri Zakir Nuriyev deyib. Onun sözlərinə görə, həyata keçiriləcək siyasətin əsasında ehtiyatlılıq, mərhələlilik və eyni zamanda, qeyri-monetar inflyasiyanın azaldılması durmalıdır.
“Yeni “mülayim-yumşaq” pul-kredit siyasətinə keçidlə əlaqədar olaraq monetar və nəzarət orqanları məhdudlaşdırıcı siyasətdən stimullaşdırıcı pul-kredit siyasətinə keçməli, inflyasiyanın hədəflənməsi ilə yanaşı, UDM artımına, uzunmüddətli kreditlərin aşağı faizli olmasına və manatın volatilliyinin aşağı salınmasına hədəflənməlidirlər. İnflyasiyanın artmasından ehtiyatlanmadan iqtisadiyyatın aşağı monetarizasiya şəraitindən, yavaş-yavaş pul təklifini artırmaqla geniş bazaya keçmək lazımdır. Yeni pullar isə tam həcmdə, məqsədli şəkildə,  geri qaytarılan kreditlər formasında real sektora investisiyaların stimullaşdırılmasına yönəldilməlidir”, - deyə Z.Nuriyev vurğulayıb.
Z.Nuriyev qeyd edib ki, neft aktiv deyil, vasitə olmalı, əsas aktiv insanlar, bilik və texnologiyalar olmalıdır.
L.Ə.
www.oxu.az
"
"Mərkəzi Bank yetkilisi: Məzənnə gələn il də nəzarətdə saxlanılacaq “Məzənnə sabitliyi 2018-ci ildə də nəzarətdə saxlanılacaq”.
Oxu.Az APA-ya istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Mərkəzi Bankın İdarə  Heyətinin sədr müavini Alim Quliyev deyib.
Onun sözlərinə görə, məzənnənin əlverişlilik səviyyəsi qurulmalıdır ki, ölkənin tədiyyə balansının yaxşılaşdırılma prosesləri indiki kimi davam etsin. “Milli iqtisadiyyatda yenidən balanslaşdırma proseslərini monetar siyasətlə aktiv dəstəkləmək üçün 2018-ci ildə də Mərkəzi Bank əsasən dayanıqlı artımın stimullaşdırılmasını və maliyyə sabitliyinin təmin olunması üçün ölkədə makroiqtisadi sabitliyin təmin olunmasını diqqətdə saxlayacaq.
2018-ci il üzrə proqnozlaşdırılan 6,1% səviyyəlik inflyasiyaya nail olmaq üçün hökumətlə koordinasiya olunmuş şəkildə siyasət yürüdüləcək. Bütün alət və mexanizmlərdən istifadə edərək Mərkəzi Bank inflyasiyaya azaldıcı təsir göstərən monetar siyasət yaratmağa çalışacaq. Bu mənada, monetar şərait məcmu tələbin inflyasion artımını məhdudlaşdırmağa, eyni zamanda, milli valyutada yığımları stimullaşdırmağa yönələcək”, - deyə A.Quliyev vurğulayıb.
L.Ə.
www.oxu.az
"
"UBER haker hücumunu niyə gizlədib? - VİDEOXəbər verdiyimiz kimi hakerlər UBER-in 57 milyon müştərisinin və sürücüsünün şəxsi hesablarını ələ keçiriblər.
Oxu.Az Bloomberg-ə istinadən xəbər verir ki, şirkət 2016-cı ilin oktyabrında müştərilərinin və sürücülərinin elektron hesablarının, əlaqə nömrələrinin oğurlanmasını təsdiqləyib. 
Lakin şirkətdən qeyd edilib ki, hakerlər müştərilərin kredit kartlarına dair məlumatları, eləcə də, gedişlərin istiqamətlərini ələ keçirə bilməyiblər. 
Bildirilir ki, UBER-in həmin dövrdəki rəhbəri Tervis Kapanik noyabr ayında  kiberhücumdan xəbər tutub. Hücum barədə ABŞ hökumətinə xəbər vermək əvəzinə, hakerlərə məlumatları məhv etmələri üçün 100 min dollar ödəyib. 
UBER rəhbərliyi oğurlanan məlumatların, doğrudan da, məhv edildiyini, bu günə qədər hardasa istifadə olunmadığını bildirir.

L.Ə.
www.oxu.az
"
"Azərbaycanda işədüzəltmə şirkətləri nəzarətə götürüləcək – YENİLİKAzərbaycanda fəaliyyət göstərən işədüzəltmə şirkətləri dövlət qurumlarının nəzarətinə götürüləcək.
Oxu.Az xəbər verir ki, bu barədə FED.az-a Əmək və Əhalinin Sosial Müdafiəsi Nazirliyindən bildirilib.
Nazirlikdən qeyd edilib ki, məqsəd ölkədəki real iş yerləri və işə düzələn vətəndaşlar barədə dəqiq məlumat almaqdır. Bu tədbirlər Azərbaycanda qeyri-formal məşğulluğun aradan qaldırılması ilə bağlı Tədbirlər Planı çərçivəsində aparılır.
Hazırda Azərbaycanda pulla işədüzəltmə xidməti təklif edən kifayət qədər özəl işədüzəltmə (rekrutinq) şirkətləri var. Bu şirkətlərin artması ölkədə əmək bazarının inkişafından xəbər verir. Bu da əmək bazarında gərginliyin aradan qaldırılmasına, əhalinin işlə təmin edilməsinə, boş iş yerləri (vakansiyalar) haqqında əlavə məlumat əldə edilməsi imkanını artırır.
Bununla yanaşı, nazirlik bildirir ki, özəl işədüzəltmə şirkətləri öz fəaliyyətləri barədə nazirliyə məlumat verməli olacaqlar. Hazırda işədüzəltmə şirkətləri faktiki olaraq heç bir quruma hesabat vermir. Onlar yalnız  sahibkarlıq fəaliyyəti ilə bağlı olaraq vergi xidmətində qeydiyyata alınır və vergi ödəyicisi kimi Vergilər Nazirliyinə hesabat verirlər. Bu da indiki qanunvericiliyə uyğundur. Amma ƏƏSMN əmək bazarına daha yaxşı nəzarət etmək üçün həmin şirkətlərdən də hesabat istəyəcək. 
Nazirlikdə hesab edirlər ki, işədüzəltmə şirkətləri həm iş yerləri, həm də iş axtaran vətəndaşlar haqqında məlumat verməlidirlər. Bununla bağlı qanunvericiliyə dəyişiklik edilərək işədüzəltmə şirkətləri qarşısında belə tələb qoyulacaq: ""İşçi qüvvələrinin düzgün yerləşdirilməsi baxımından həmin şirkətlərin fəaliyyətinin tənzimlənməsinə və bu sahədə normativ-hüququ bazanın dəyişdirilməsinə ehtiyac var. 
Nazirlikdə bildirilir ki, burada məqsədlərdən biri real olaraq axtaran vətəndaşların müəyyən edilməsidir: ""Ola bilər ki, həmin şəxs bizdə işsiz kimi qeydiyyatdan keçib müavinət alır, amma reallıqda o, artıq iş tapıb və işləyir. Yeni yanaşma bu halların qarşısını almalıdır"".
Yeni tətbiq olunacaq qaydalara görə, işədüzəltmə şirkətlərinin hamısı Vergilər Nazirliyi ilə yanaşı, Əmək və Əhalinin Sosial Müdafiəsi Nazirliyinə də hesabat verməli olacaqlar: ""İndiyədək onlar adi hüquqi şəxs kimi işləyirlər. Ona görə də nazirlik nə işə düzələnlər, nə də iş yerləri haqqında məlumat ala bilirdilər. Bundan sonra isə məlumat verəcəklər"".
Amma Vergilər Nazirliyinə verilən hesabat sahibkarlıq fəaliyyəti ilə bağlı olduğu halda, ƏƏSMN-ə verilən hesabatda iş yerləri, iş axtaran vətəndaşlar, eləcə də, artıq iş tapmış vətəndaşlar barədə məlumat olacaq. Nəticədə vahid vakansiya bazası yaranacaq və bu baza məşğulluq sisteminə inteqrasiya ediləcək.
Yeniliklər təkcə işədüzəltmə şirkətlərinə deyil, bütün şirkətlərə aid olacaq. Nazirlik, ümumiyyətlə, ölkədəki bütün özəl şirkətlərdən iş yerləri barədə məlumatı tələb etmək niyyətindədir. Qeyd edək ki, belə tələb indi də mövcuddur və qanuna görə, bütün şirkətlər və dövlət qurumları buradakı boş iş yerləri - vakansiyalar haqqında məlumatları məşğulluq xidmətinə verməlidirlər. Hətta bunu etməməyə görə cərimə də nəzərdə tutulub. Amma  müşahidə göstərir ki, şirkətlər bu tələbə o qədər də əhəmiyyət vermirlər, ona görə də məşğulluq xidməti vakansiyaların əksəriyyətindən xəbərsiz olurdu.
İndi isə vəziyyət dəyişəcək. Əvvəla, bu cərimələrin məbləğinin bir neçə dəfə, bəzi təkliflərə görə 10-12 dəfər artırılması nəzərdə tutulur. İkincisi, bu prosesə nəzarət də daha ciddi və sistemli olacaq. Belə ki, Vergilər Nazirliyində qeydiyyatdan keçən şirkətlərdən tələb olunacaq ki, onlar buradakı vakansiyalar barədə məşğulluq xidmətinə dərhal məlumat versinlər. ""Əgər şirkət yaradılırsa, deməli, burada işləyənlər də olacaq, tələbimiz də odur ki, bütün iş yerləri haqqında bizə məlumat versinlər"". Amma bu tələb şirkətlərə mane olmayacaq ki, özlərinə işədüzəltmə şirkətləri vasitəsilə də iş axtarsınlar. Başqa sözlə, şirkət öz iş yerləri haqqında məşğulluq xidmətinə məlumat verməklə yanaşı, işçiləri işədüzəltmə şirkətləri vasitəsilə də axtara biləcəklər. 
L.Ə.
www.oxu.az
"
"Türkiyə banklarının Azərbaycandakı filiallarının sayı artacaq “Yaxın zamanlarda bəzi Türkiyə bankları Azərbaycanda fəaliyyətə başlamaq üçün lisenziya əldə etməklə bağlı müraciət edəcək”.
Oxu.Az APA-ya istinadən bildirir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) “Ziraatbank Azərbaycan” ASC-nin baş direktoru Hüseyn Aydın deyib.
Onun sözlərinə görə, “Ziraatbank” Azərbaycanda  filial şəbəkəsini genişləndirəcək: “Bu gün Azərbaycanda bankın 2 filialı fəaliyyət göstərir. Yaxın zamanlarda bankımızın daha üç filialı fəaliyyətə başlayacaq. Bununla da Azərbaycanda filiallarımızın sayı 5-ə çatdırılacaq. Filiallarımız həm Bakıda, həm də sənayenin genişləndiyi digər şəhərlərdə olacaq”.
L.Ə.
www.oxu.az
"
"Zakir Nuriyev: Cari ildə ölkədən maliyyə axınları əhəmiyyətli dərəcədə azalıb“Son üç ildə - 2014-cü ilin sonlarından etibarən hiss edilməyə başlanan xarici şoklar, xüsusilə neqativ neft qiyməti şokunun təsiri ilə Azərbaycan iqtisadiyyatında, o cümlədən iqtisadiyyatımızın ayrılmaz tərkib hissəsi olan maliyyə-bank sistemində mürəkkəb vəziyyət müşahidə edilib. Keçən dövr strateji iqtisadi islahat proqramlarının hazırlanması, icrasına başlanması və iqtisadiyyatın yeni şəraitə adaptasiyası dövrü kimi yadda qalıb, eyni zamanda, bank sektorunun sağlamlaşdırılması və konsolidasiyası istiqamətində tədbirlər həyata keçirilib”.
Oxu.Az APA-ya istinadən xəbər verir ki, bunu bu gün Bakıda Azərbaycan Banklar Assosiasiyasının (ABA) təşkilatçılığı ilə keçirilən “Bank sisteminin yeni inkişaf dövrünə adaptasiyası” adlı II Bankçılıq Forumunda (İslahatlar, Nəticələr və Perspektivlər) Azərbaycan Banklar Assosiasiyasının sədri Zakir Nuriyev deyib.
Onun sözlərinə görə, artıq cari ilin əvvəllərindən etibarən real sektorda bərpa prosesləri müşahidə edilməyə başlanıb, iqtisadiyyatın əsas prioritet sahəsi olan qeyri-neft sektorunda iqtisadi artım neqativ zolaqdan çıxıb: doqquz ayın yekunlarına görə qeyri-neft iqtisadiyyatında ciddi artım müşahidə edilib: “Neft qiymətlərindəki neqativ trendin aşağı templə və tərəddüdlərlə olsa da, yüksələn trendlə əvəz olunması tədiyyə balansının cari hesabında kəsirdən profisitə keçidə şərait yaratıb. İqtisadiyyatın prioritet sahələrinin inkişafı, həmçinin ixracın stimullaşdırılması və dəstəklənməsi istiqamətində dövlət tərəfindən həyata keçirilən islahatlar, eyni zamanda, “ucuz manat”a reaksiya olaraq qeyri-neft iqtisadiyyatı üzrə xarici sektor balansında tarazlaşma meyilləri müşahidə edilməyə başlayıb, 2017-ci ilin ilk yarısında qeyri-neft sektoru üzrə cari hesab kəsri 22,4% kiçilib”.
Z.Nuriyev bildirib ki, cari ildə ölkədən maliyyə axınları əhəmiyyətli dərəcədə azalıb, qeyri-neft sektoruna birbaşa xarici investisiya qoyuluşları artıb, maliyyə hərəkəti hesabında əvvəlki ildə müşahidə edilən kəsir profisitlə əvəz olunub: “Xarici sektorda müşahidə edilən pozitiv meyillər, eyni zamanda, Azərbaycan Mərkəzi Bankı tərəfindən həyata keçirilən pul siyasətinin nəticəsi olaraq daxili valyuta bazarı stabilləşib və məzənnə stabilliyi təmin edilib. Məzənnə stabilliyinin təmin edilməsi iqtisadiyyatın monetizasiyasının yaxşılaşdırılmasına şərait yaradıb, il ərzində manatla pul bazası 10,3% artırılıb”.
L.Ə.
www.oxu.az
"
"Azərbaycan nefti bahalaşdıAzərbaycan nefti bahalaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 0,47 dollar və ya 0,73% artaraq, 64,42 dollar təşkil edib.
L.Ə.
www.oxu.az
"
"Neft və qızıl ucuzlaşdıDünya birjalarında neft ucuzlaşıb.
 
Oxu.Az xəbər verir ki, WTI neftinin qiyməti 1 barelə görə 0,14 dollar və ya 0,24% azalaraq 57,88 dollar təşkil edib.
Brent markalı neftin 1 barelinin dəyəri isə 0,17 dollar və ya 0,27% azalaraq 63,15 dollar olub. 
COMEX-də sonuncu hərraclarda qızılın unsiyasının qiyməti 2,70 dollar ucuzlaşaraq 1 289,50 dollara düşüb.
L.Ə.
www.oxu.az 
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 23-ü tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 2,0123 manat olub.




L.Ə.
www.oxu.az
"
"Azərbaycanda bu ailələrə aylıq 10 manat veriləcəkNazirlər Kabineti ‘Dövlət statistika orqanları tərəfindən büdcələri müşahidə olunan ev təsərrüfatlarına öz gəlir və xərclərinin uçotunu apardıqlarına görə ödənilən pul vəsaitinin məbləğinin müəyyən edilməsi haqqında” qərar verib.
Oxu.Az-ın APA-ya istinadən məlumatına görə, qərara əsasən ev təsərrüfatı büdcələrinin tədqiqatının sosial və iqtisadi əhəmiyyətini, ölkə əhalisinin həyat səviyyəsində baş verən dəyişikliklərin təhlilində, makroiqtisadi göstəricilərin, o cümlədən istehlak qiymətləri indeksinin hesablanmasında xüsusi rolunu nəzərə alaraq, seçmə müşahidəyə cəlb olunan ev təsərrüfatlarına öz gəlir və xərclərinin uçotunu apardıqlarına görə ödənilən aylıq pul vəsaitinin məbləği 10 manat səviyyəsində müəyyən edilib.
Həmin pul vəsaitinin ödənilməsi hər il üçün dövlət büdcəsində Dövlət Statistika Komitəsinin saxlanılması xərclərinin tərkibində bu məqsəd üçün nəzərdə tutulan vəsait hesabına həyata keçiriləcək. Bu qərar 2018-ci il 1 yanvar tarixindən qüvvəyə minir.
Nazirlər Kabineti yeni qərarın qəbulu ilə əlaqədar  “Dövlət Statistika Komitəsi tərəfindən büdcələri müşahidə olunan ailələrə öz büdcələrini aparmalarına görə verilən pulun miqdarının müəyyən edilməsi haqqında” 1993-cü il 8 fevral tarixli qərarını ləğv edib. Qüvvədə olan həmin qərara əsasən ailələrə öz büdcələrini apardıqlarına görə verilən pulun ayda miqdarı 1,65 manat qədər müəyyən edilib. 
S.B.
www.oxu.az
"
"Azərbaycanda bu növ balıqlar gömrük idxal rüsumundan azad edilir2018-ci ildə Azərbaycanda canlı balıqların bir sıra növləri gömrük idxal rüsumundan azad ediləcək.
Oxu.Az Trend-ə məlumatına görə, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri” haqqında qərarda əksini tapıb.
Gömrük idxal rüsumundan forel, karp, tuna və digər balıq növləri azad ediləcək. Hazırda canlı balıqlara 0,5 faiz dəyərində gömrük idxal rüsumu tətbiq edilir.
S.B.
www.oxu.az
"
"Rusiya dolların bahalaşmasından narahat deyilRusiya Bankı (Mərkəzi Bank) neft qiymətlərinin artması fonunda ABŞ dollarının bahalaşmasında risk görmədiyini bildirib.
Oxu.Az Report-a istinadən xəbər verir ki, bu açıqlamanı Rusiya Bankının rəhbəri Elvira Nabiullina verib.
Nabiullina bildirib ki, ölkədə dolların bahalaşması dünyanın inkişaf etməkdə olan əksər ölkələrinin valyutalarına nəzərən dollarının möhkəmlənməsi fonunda baş verir: ""İnkişaf etməkdə olan ölkələrin valyutaları ilə müqayisədə dolların möhkəmlənməsi Rusiyada da baş verə bilər və bunun təsiri cüzi olacaq. Bu təsir neft qiymətlərinin Rusiyada dolların məzənnəsinə təsiri ilə müqayisədə passiv xarakter daşıyacaq"".
www.oxu.az
"
"SOCAR ""Qazprom""dan qaz alınmasına aydınlıq gətirdiSOCAR-ın və Azərbaycanın böyük qaz anbarı potensialı mövcuddur. Həmin potensialdan istifadə etmək məqsədilə xarici ölkələrdən, o cümlədən də Rusiyadan qaz alınır.
Oxu.Az xəbər verir ki, bunu “APA-Economics”ə açıqlamasında SOCAR-ın ictimaiyyətlə əlaqələr üzrə rəsmisi İbrahim Əhmədov SOCAR-ın Rusiyanın “Qazprom” şirkətindən 1,6 mlrd. kubmetr həcmində qaz alması ilə bağlı əldə olunmuş razılığa aydınlıq gətirərkən deyib.
 
Onun sözlərinə görə, bu anbarlar xaricdən müxtəlif həcmlərdə qaz almağa imkan verir: “Bu qaz həcmləri sonradan zəruriyyətə və ehtiyaca görə istifadə olunacaq”.
 
SOCAR rəsmisi bildirib ki, alınan qaz xarici bazara da ixrac edilə, daxili bazarda emal və sair məsələlər üçün də istifadə oluna bilər.
 
Xatırladaq ki, SOCAR və Rusiyanın “Qazprom” şirkəti Azərbaycana təbii qazın tədarükünün bərpa edilməsi ilə bağlı razılığa gəlib. Müqavilə noyabrın 21-də imzalanıb. Təbii qazın tədarükü artıq noyabrın 22-də başlayacaq.
 
Müqaviləyə əsasən, SOCAR 1,6 mlrd. kubmetr həcmində Rusiya qazı alacaq.
www.oxu.az
"
"Elman Rüstəmov: İlin sonunadək pul kütləsi artacaqBütövlükdə biz neftin qiymətləri ilə bağlı olduqca ehtiyatlı davranmalıyıq.
Oxu.Az APA-ya istinadan xəbər verir ki, Azərbaycan Mərkəzi bankının İdarə heyətinin sədri Elman Rüstəmov Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı millət vəkillərinin irəli sürdüyü təklif, sual və iradlara cavab verərkən deyib.
 
O, neftin qiymətləri yüksələn vaxt büdcənin gəlirlərinin artırılmasının tərəfdarı olmadığını deyib: “Eyni zamanda, neftin qiyməti düşən zaman xərcləri azaltmamalıyıq. İqtisadiyyat canlı orqanizm olduğundan stabillik, sabit xərc, sabit qiymət və sabit kurs tələb edir. Bu isə öz növbəsində tələb edir ki, resurs ölkələri sabit xərclərə əsaslanmalıdır. Neft gəlirlərinin indiki və gələcək nəsillər arasında bölünməsi ədalət prinsiplərinə tam şəkildə uyğundur”.
 
Baş bankir qeyd edib ki, ilin əvvəlindən pul kütləsi 12% artıb. “İlin əvvəlindən biz dövriyyəyə təxminən 1 milyard manata yaxın vəsait ayırmışıq. İlk sabitlik rüşeymlərinin yarandığı fevral ayının sonundan Mərkəzi Bank iqtisadiyyata əlavə olaraq 1,8 milyard manat vəsait yönəldib”.
 
E.Rüstəmov qeyd edib ki, ilin sonunadək pul kütləsi bir qədər də artacaq.
www.oxu.az
"
"Elman Rüstəmov: İnflyasiya bizim başlıca problemimizdir“İnflyasiya bizim başlıca problemimizdir. Mən bununla tam razıyam”.
 
Oxu.Az APA-ya istinadan xəbər verir ki, Azərbaycan Mərkəzi bankının İdarə heyətinin sədri Elman Rüstəmov Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı millət vəkillərinin irəli sürdüyü təklif, sual və iradlara cavab verərkən deyib.
 
O qeyd edib ki, inflyasiyanın son illərdə başlıca drayveri olan kurs məsələsi sabitləşdirilib: “Mərkəzi Bank inflyasiyanı nəzərə alaraq konservativ monetar siyasət həyata keçirir. Çünki inflyasiya əhali, onun real gəlirləri üçün real təhlükədir və avtomatik vergidir. Ona görə bizim və hökumətin başlıca qayğısı inflyasiya və qiymət sabitliyi olmalıdır. İnflyasiyanın sosial təzahürünü, nəticəni mən qeyd etdim. Pul kütləsi vasitəsi ilə inflyasiyanın sürətləndirilməsinin tərəfdarları varsa, onlara demək istəyirəm ki, bunun çox ciddi makroiqtisadi tərəfi var. Əhalinin gəlirlərinin, daxili tələbatın azalması iqtisadi artıma, iş yerlərinin itirilməsinə gətirib çıxarır. Bu siyasətlər heç vaxt alternativ olmayıb, olmayacaq da...”
 
Baş bankir əlavə edib ki, ölkədə makroiqtisadi sabitliyin əsasları yaradılıb. Onun sözlərinə görə, hələlik bu makroiqtisadi sabitliyin müddəti azdır: “Bu, təxminən 9 ayı əhatə edir. Biz qəti arxayınlaşmamalıyıq. Hökumət, Mərkəzi Bank 2018-ci ildə və ortamüddətli dövrdə vəzifələri yaxşı dərk edir. Hesab edirik ki, biz bu vəzifələrin öhdəsindən gələcəyik. Bunun üçün qarşıda güclü maliyyə intizamı, makroiqtisadi siyasətin qanadlarının sıx koordinasiya olunması, bütövlükdə qiymət sabitliyinə çatmaq üçün həyata keçirilən makro antiinflyasiya tədbirləri ilə təbii inhisarların tariflərinin, qiymətinin liberallaşdırılması siyasətinin çox sıx əlaqələndirilməsi kimi olduqca ciddi vəzifələr durur”.    
www.oxu.az
"
"Nazir pensiyaların artımından danışıb Gələn il əmək pensiyalarının indeksləşdirilməsi həyata keçiriləcək, bu da müəyyən artımlara səbəb olacaq.
Oxu.Az AZƏRTAC-a istinadən xəbər verir ki, bunu 2018-ci il üzrə dövlət və icmal büdcəsi layihələrinin müzakirəsi zamanı maliyyə naziri Samir Şərifov deyib.
Bundan başqa, nazir onu da əlavə edib ki, tələbələrə təqaüdlərin verilməsinin yeni mexanizmi tətbiq edilir. İlk növbədə, yaxşı qiymət alan tələbələr, o cümlədən ödənişli əsaslarla təhsil alan tələbələrə də təqaüdlər verilir.
L.Ə.
www.oxu.az 
"
"Elman Rüstəmovdan deputatlara – CAVABMərkəzi Bankın sədri Elman Rüstəmov deputatların təkliflərinə münasibət bildirib. 
Oxu.Az-ın Qafqazinfo-ya istinadən məlumatına görə, o qeyd edib ki, ilk növbədə hamını manatın məzənnəsi maraqlandırır: “Bütövlükdə razıyam ki, neftin qiyməti ilə ehtiyatlı davranmalıyıq. Neftin qiyməti artan kimi xərcləri artırmamalıyıq. Eyni  zamanda, proses əks  baş verəndə də ehtiyatlı olmaq lazımdır. 
Pul kütləsi 11, 5 faiz artıb. Bu gün artıq 12 faizə artıb. Təxminən Mərkəzi Bank tərəfindən  dövriyyəyə 1 milyarddan artıq vəsait buraxılıb. İlin əvvəlində 1,8 milyard manat vəsait iqtisadiyyata yönəldilib. İlin sonunda da artırmağı düşünürük. Bəli,  2014-ci ilə nisbətən pul kütləsi 24 faiz aşağıdır. Bunun da səbəbləri var.
Əhali pullarının yığımının əhəmiyyətli hissəsini manatda saxlayırdı. Ancaq kurs korreksiyası zamanı vəsaitlər sərbəst dönərli valyutaya qayıtdı. Bu gün bank sektorunda 6,5 milyard manat  vəsait var. Onun 70 faizdən çoxu  sağlam  banklardadır.  Ancaq kreditləşməyə yönəldilmir. İnflaysiya bu gün başlıca problemimizdir. İnflyasiyanın əsas drayveri olan kurs  məsələsi müəyyənləşib. Çünki inflyasiya çox vacibdir. Ölkədə makroiqtisadi siyasətlərin əsası yaradılıb. Ancaq bu 9 aydır ki baş verib. Ancaq biz qəti arxayınlaşmamalıyıq”.
S.B.
www.oxu.az
"
"Samir Şərifov: Gəlir olmayan yerdə xərclərin artırılması qısa müddət çəkəcək “Ola bilsin ki, bəzi xərclərin artırılmasına ehtiyac var. Bununla belə, dövlətin xərcləri gəlirləri ilə uzlaşmalıdır”.
Oxu.Az APA-ya istinadən xəbər verir ki, Maliyyə naziri Samir Şərifov Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı millət vəkillərinin bəzi xərclərin artırılması ilə bağlı irəli sürdüyü təklif və iradlara cavab verərkən deyib.
Onun sözlərinə görə, gəlir mənbəyi olmadan xərclərin artırılması yolverilməzdir: “Gəlir olmayan yerdə xərclərin artırılması qısa müddət çəkəcək və bu, böyük problemlər yarada bilər. Biz optimal səviyyədə xərcləri tənzimləməli və çalışmalıyıq ki, gəlirlərimiz qeyri-neft sektoru hesabına artsın. Azərbaycan hökuməti neftin satışından əldə olunan gəlirlərin istifadəsinə xeyli həssas yanaşır və böyük hissəni ehtiyatlara saxlayır. Çünki ehtiyatlara həssas dönəmlərdə ehtiyac olur”.
L.Ə.
www.oxu.az 
"
"Gələn il daha iki rayonda icbari sığorta tətbiq ediləcək“Gələn il daha iki rayonda icbari sığorta prinsipləri tətbiq ediləcək”.
Oxu.Az-ın APA-Economics-ə istinadən məlumatına görə, maliyyə naziri Samir Şərifov Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı millət vəkillərinin irəli sürdüyü təklif və iradlara cavab verərkən deyib.
Onun sözlərinə görə, hələlik pilot layihələrin nəticələrinin təhlilinə ehtiyac var.
“Hesab edirəm ki, qarşıdakı illərdə ölkədə icbari sığortanın tətbiqi geniş vüsət alacaq”, - deyə S. Şərifov vurğulayıb.
S.B.
www.oxu.az
"
"Azərbaycana gətirilən qızılgül və qərənfilə yeni gömrük idxal rüsumu tətbiq olunacaqGələn il yanvarın 1-dən Azərbaycana idxal edilən qızılgül və qönçələrlə bağlı tətbiq ediləcək yeni gömrük idxal rüsumları məlum olub.
Oxu.Az-ın APA-ya istinadən məlumatına görə, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən qızılgülə gömrük dəyərinin 15 faizi dəyərində gömrük idxal rüsumu tətbiq edilir, qərənfil idxalı isə gömrük idxal rüsumundan azaddır. Gələn il yanvarın 1-dən isə qızılgül və qərənfilin 1 kiloqramı üçün 1 dollar gömrük idxal rüsumu alınacaq. 
S.B.
www.oxu.az
"
"Nazir islahatlar nəticəsində qənaət edilən vəsaitin məbləğini açıqladı“Azərbaycanda dövlət idarəetməsi xərclərinin yüksək olması ilə bağlı fikirlərlə razı deyiləm”.
Oxu.Az-ın APA-Economics-ə istinadən məlumatına görə, bunu maliyyə naziri Samir Şərifov Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı millət vəkillərinin irəli sürdüyü təklif və iradlara cavab verərkən deyib.
Onun sözlərinə görə, dövlət idarəetməsi xərclərinə konkret rəqəmlər əsasında baxılmalıdır: “Bu məsələyə faiz əsasında baxılması mümkün deyil. Bu məsələyə faizlə baxılması ədalətli deyil. Bununla yanaşı, prezident İlham Əliyevin tapşırığı ilə 2017-ci ildə islahat xarakterli tədbirlər görülüb. Bunun nəticəsində dövlət 17 milyon manatdan yuxarı vəsaitə qənaət edib”.
S.B.
www.oxu.az
"
"""Expressbank""ın kart sahibləri üçün xüsusi üstünlükDaim yenilikləri ilə sevindirən ""Expressbank"" VISA ödəniş sisteminin ""LoungeKey"" proqramına qoşuldu. Bu proqram bankın VISA Platinum kart müştərilərinə beynəlxalq hava limanlarında yerləşən 850-dən çox biznes lounge zallarına giriş imkanı verir. Həmçinin, VISA Platinum kartının sahibi dünyanın hər yerində xüsusi münasibət, yüksək xidmət, malların və xidmətlərin haqqının ödənilməsi zamanı özəl endirim və sərfəli təkliflər əldə edir. Bu kartla dünyanın bütün ölkələrində nağd pul çıxara, ticarət və xidmət müəssisəsində alış-veriş edə bilərsiniz.
Xatırladaq ki, ""ExpressClub"" layihəsi çərçivəsində, ""Expressbank""ın bütün kart sahibləri ölkədaxili POS-terminallar vasitəsilə alış-veriş edərkən xərclədikləri vəsaitin 20%-dək hissəsini karta geri alırlar (""cashback""). Müştərilər bu vəsaiti həm nağdlaşdırır, həm də POS-terminallar vasitəsilə yenidən alış-veriş etməklə növbəti xərclərini də gəlirə çevirmiş olurlar.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 5000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 23.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az
"
"OPEC+ anlaşmasına yeni ölkələr qoşulacaq OPEC+ anlaşmasında iştirak etməyən neft hasilatçısı olan 20 ölkə noyabrın 30-da Vyanada keçiriləcək sammitə dəvət alıb.
Oxu.Az xəbər verir ki, Report.az bu barədə ""Bloomberg"" agentliyinə istinadən məlumat yayıb. 
Qeyd edilir ki, Argentina, Benin, Boliviya, Braziliya, Kamerun, Çad, Kolumbiya, Konqo, Misir, Qana, İndoneziya, Kot-dİvuar, Mavritaniya, Niger, Norveç, CAR, Tacikistan, Türkmənistan və Özbəkistan gələn həftə keçiriləcək sammitə dəvət olunub.
 Artıq Kamerun, Niger, Norveç və Kolumbiya təklifi rədd edib. Misir və Braziliya isə iştirak etsə də, hasilatın azaldılması ilə bağlı anlaşmaya qatılmayacaq. 
Xatırladaq ki, hazırda OPEC+ neft hasilatının azaldılması ilə bağlı anlaşmada OPEC-ə daxil olmayan 10 ölkə iştirak edir. Bunların arasında Azərbaycanla yanaşı, Bəhreyn, Bruney, Qazaxıstan, Malayziya, Meksika, Oman, Rusiya, Sudan və Cənubi Sudan var.
L.Ə.
www.oxu.az
"
"Rusiya Azərbaycana qaz nəqlini bərpa etdi Azərbaycan Dövlət Neft Şirkəti (SOCAR) və “Gazprom export” şirkəti Azərbaycana təbii qazın nəqlinin bərpa olunması barədə razılığa gəlib.
Oxu.Az Report-a istinadən xəbər verir ki, bu barədə Rusiya şirkəti məlumat yayıb.
Bildirilib ki, bununla bağlı müqavilə ötən gün Moskvada imzalanıb. Qaz nəqlinin başlanması tarixi isə bu gündür. Müqaviləyə əsasən, Azərbaycan bazarına 1,6 mlrd. kubmetr Rusiya qazının nəqli nəzərdə tutulur.
L.Ə.
www.oxu.az
"
"Nazirlər Tarif Şurasının üzvlüyünə daxil edilsin - TƏKLİFDeputat Tahir Kərimli büdcə zərfinin müzakirəsində ölkədə qiymət siyasətinə toxunub.
Oxu.Az Qafqazinfo-ya istinadən xəbər verir ki, deputat Tarif Şurasının tərkibinə nazir müavinlərinin də daxil olduğunu deyib: “Hər dəfə gözləyirik ki, nə qiymət dəyişikliyi olacaq? Mərkəzi Bankın sədri burada dedi ki, manatın qiyməti xarici şoklardan asılıdır. Mən çox narahatam. Biz bilmirik ki, yanacağın qiyməti artacaq ya yox?  Çünki  yanacağın qiyməti artsa, bu digər sahələrə də təsir edəcək. Mən təklif edirəm ki, Tarif Şurasına ya nazirlərin özü daxil olsun, ya da  hökumət özü qiymət siyasətini müəyyən etsin”.
L.Ə.
www.oxu.az
"
"İdxal ediləcək zərgərlik məmulatları üzrə bu qədər rüsum alınacaq - RƏSMİGələn il yanvarın 1-dən Azərbaycana satış məqsədilə idxal ediləcək qızıl və gümüş məmulatları gömrük dəyərinin 15 faizi həcmində gömrük idxal rüsumuna cəlb ediləcək.
Oxu.Az APA-ya istinadən xəbər verir ki, bu, Nazirlər Kabinetinin təsdiq etdiyi “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ndə əksini tapıb.
Hazırda qüvvədə olan “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri”nə əsasən qızıl birləşmələri və gümüş 0,5 faiz gömrük idxal rüsumuna cəlb edilib. 
L.Ə.
www.oxu.az
"
"Büdcədən onlayn mediaya bir milyon manatın ayrılması istənildi“Təcrübə göstərir ki, xaricdən ölkəyə informasiya təhlükələri mövcuddur və onlayn media bu təhlükələrə cavab verir. Amma onlayn mediaya ayrılan vəsait bizim ölkədə azdır”.
Oxu.Az APA-ya istinadən xəbər verir ki, bunu Mətbuat Şurasının sədri, deputat Əflatun Amaşov Milli Məclisin bu gün keçirilən iclasında 2018-ci il üzrə büdcə müzakirəsi zamanı deyib.
O qeyd edib ki, onlayn mediaya sistemli şəkildə vəsait ayrılmalıdır: “Onlayn mediaya 1 milyon manat ayrılsa, bunun bəhrəsini görəcəyik. Müharibə şəraitində olduğumuz üçün informasiya sahəsinə vəsait əhəmiyyətli dərəcədə artırılmalıdır”.
Ə. Amaşov informasiya ombudsmanının ayrıca qurum kimi fəaliyyətini zəruri hesab edərək bunu reallaşdırmağı təklif edib: “Bizdə informasiya ombusdmanı İnsan Hüquqları üzrə Müvəkkilliyinin (Ombudsman) tərkibində fəaliyyət göstərir. Səbəb olaraq deyirlər ki, ştat yoxdur. Hökumət üzvlərinin burada olmasından istifadə edərək soruşmaq istəyirəm ki, niyə ştat ayrılmır? Ombudsmanın fəaliyyəti hazırda göz önündədir. Hesab edirəm ki, bunu nəzərə alaraq informasiya ombudsmanı ayrıca fəaliyyət göstərməlidir”.
A.M.
www.oxu.az
"
"Kirayə mənzillərin qiymətləri qalxıbKirayə bazarında qiymətlər qalxıb. 
Oxu.Az relitorlara istinadən verir ki, hazırda bazarda 2 otaqlı mənzillərin dəyəri 450-500 manat, 1 otaqlı mənzillər 350 manat təşkil edir. 
Birinci zonada, yəni şəhərin mərkəzində 2 otaqlı mənzillərin dəyəri 600-700 manat arasında dəyişir. Relitorların sözlərinə görə, hazarda bahalaşma daha çox yeni tikililər üzrə baş verib: ""Azadlıq Prospekti"", ""İnşaatçılar"", ""20 Yanvar"", ""Memar Əcəmi"" metrostansiyalarının yerləşdiyi ərazilərində kirayə mənzillərin dəyəri daha çox bahalaşıb. Tam təmirli və mebellə təhciz olunmuş evlərin kirayə qiymətləri 450 manatdan başlayır. İki otaqlı mənzillərlə 3 otaqlı mənzillərin qiymətlərində elə də böyük fərq yoxdur"". 
Relitorların sözlərinə görə, mənzil sahibləri müştərilərlə uzunmüddətli müqavilə imzalamağa maraq göstərirlər: ""Bəzən də ilk iki ayın kirayəsi əvvəlcədən alınır"".  
O da məlum olur ki, hazırda bazarın bu seqmentində aktivlik müşahidə edilməkdədir.  
L.Ə.
www.oxu.az
"
"Dövlət Gömrük Komitəsi Rusiyanın 18 ton pomidoru geri qaytarmasına münasibət bildirdi Dövlət Gömrük Komitəsi Azərbaycandan Rusiya Federasiyasına ixrac edilən 18 ton pomidor məhsulunun sənədlərində problem aşkarlandığı üçün  geri qaytarıldığına dair mediada yayılan məlumatlara münasibət bildirib.
Oxu.Az Gömrük Komitəsinə istinadən xəbər verir ki, son dövrlərdə Azərbaycandan Rusiyaya ixrac edilən kənd təsərrüfatı məhsullarının geri qaytarılması faktı qeydə alınmayıb,  o cümlədən 18 ton pomidor məhsulunun da sənədlərində problem olduğu üçün geri qaytarılması ilə bağlı irəli sürülən iddialar əsassızdır.
Hazırda Rusiya Federasiyası ilə sərhəddə yerləşən bütün sərhəd-gömrük keçid məntəqələrindən kənd təsərrüfatı məhsulları daşıyan nəqliyyat vasitələrinin keçidi davam edir və meydana çıxan hər hansı problem operativ şəkildə həllini tapır.
L.Ə.
www.oxu.az
"
"İşsiz məcburi köçkünlərə niyə orta əməkhaqları verilmir?Qaçqınların və Məcburi Köçkünlərin İşləri üzrə Dövlət Komitəsi işlə təmin edilməmiş məcburi köçkünlərə orta əməkhaqlarının verilməsinin dayandırılmasına aydınlıq gətirib.
Qaçqınların və Məcburi Köçkünlərin İşləri üzrə Dövlət Komitəsinin mətbuat xidmətindən Oxu.Az-a verilən məlumata görə, Nazirlər Kabineti tərəfindən 10 may 1994-cü il tarixdə “Büdcədən maliyyələşdirilən müəssisələrdə, təşkilatlarda çalışmış və özlərindən asılı olmayaraq iş yerindən məhrum olmuş məcburi köçkünlərin həyat şəraitinin yaxşılaşdırılması tədbirləri haqqında” 181 nömrəli qərar qəbul edilib.
Həmin qərarın 2-ci bəndində göstərilir ki, Maliyyə Nazirliyi və müvafiq icra hakimiyyəti orqanları büdcədən maliyyələşdirilən müəssisə və təşkilatlarda işləmiş, lakin özlərindən asılı olmayan səbəblərə görə işlə təmin edilməmiş məcburi köçkünlərə 1 sentyabr 1994-cü il tarixədək orta əməkhaqlarının verilməsini təmin etsinlər. Sonrakı illərdə Nazirlər Kabinetinin müvafiq qərarları ilə yuxarıda göstərilən qərarın icra müddəti hər il nəzərdə tutulan vaxtadək uzadılıb və beləliklə, dövlət büdcəsindən maliyyələşdirilən müəssisələrdə, təşkilatlarda çalışmış, özlərindən asılı olmayan səbəblərə görə iş yerlərindən məhrum olmuş və heç bir yerdə işləməyən məcburi köçkünlərə orta aylıq (dondurulmuş) əməkhaqqı 1 yanvar 2017-ci il tarixədək verilib.
Qaçqınların və Məcburi Köçkünlərin İşləri üzrə Dövlət Komitəsi nəzərə çatdırır ki, cari ildə də Komitə tərəfindən həmin qərarın müddətinin uzadılması ilə bağlı aidiyyəti dövlət orqanları ilə hərtərəfli müzakirələr aparılıb, lakin qərarın müddətinin uzadılması məqsədəuyğun hesab edilməyib.  Ona görə də 2017-ci il 1 yanvar tarixdən məcburi köçkünlərə orta aylıq (dondurulmuş) əməkhaqqının verilməsi dayandırılıb. Həmçinin bildirilib ki, məcburi köçkünlər Əmək və Əhalinin Sosial Müdafiəsi Nazirliyinə işə düzəlmək və ya sosial yardım almaq üçün müraciət etsinlər. 
E.Ə.
www.oxu.az
"
"Ekspert: Qlobal maliyyə böhranının baş verməsi üçün bütün şərtlər yaradılıbDünya iqtisadiyyatında sabitlik ilk baxışda təmin olunmuş kimi görünsə də, qlobal maliyyə böhranının baş verməsi üçün bütün zəruri şərtlər yaradılıb. 
Oxu.Az xəbər verir ki, bu barədə Report.az Rusiya mətbuatına istinadən məlumat yayıb. Məlumata görə, qlobal maliyyə bazarlarında anormal əməliyyatların davam etməsi böhrana səbəb ola bilər.
Belə ki, dünyanın ən böyük iqtisadiyyatlarından biri olan Yaponiyada son istiqraz hərracında yerləşdirilən 4 mlrd. dollarlıq 2 illik istiqrazların faiz dərəcəsi -0,149% (mənfi) olsa da, tələbat təklifi 5 dəfə üstələyib. Mənfi faiz dərəcəsi onu göstərir ki, investorlar Mərkəzi Bankda monetar stimullaşdırmanın bitməsini gözləmirlər. Nəticədə aktivlərin qiyməti şişməyə davam edir.
Xatırladaq ki, hazırda dünyada mənfi faiz dərəcəsinə sahib olan istiqrazların həcmi 9 trln. dollar təşkil edir. Dövlət istiqrazlarının 85%-nin gəlirliliyi isə qlobal inflyasiya həddindən aşağıdır, yəni real olaraq mənfi gəlirliliyə sahibdir.
Ən çətin vəziyyətlə isə pensiya fondları üzləşib. Onlar öz öhdəliklərini yerinə yetirmək üçün illik 7-8% mənfəət əldə etməlidir. Lakin 0% və ya mənfi faizli istiqrazlar onların maliyyə balansının kəsirini artırır. ABŞ-ın ""Milliman"" araşdırma şirkətinin məlumatına görə, 2012-2016-cı illərdə ABŞ-dakı pensiya fondlarının orta illik gəlirliliyi 1,31% təşkil edib. Kəsirin qarşısını almaq üçün fondlar daha riskli aktivlərə investisiya qoymağa məcbur olub. Məhz bu dövr ərzində pensiya fondlarının səhmlərə investisiyaları 19%-dən 24%-ə yüksəlib.
Digər problem isə mərkəzi bankların balanslarında olan yüksək həcmdə istiqrazlarla bağlıdır. İqtisadiyyatı stimullaşdırmaq məqsədilə alınan istiqrazların həcmi FES, ECB və BoJ-da hazırda 13,8 trln. dollar təşkil edir. Bu istiqrazların müddətinin bitmə dövrü yaxınlaşdıqca maliyyə riski daha da artır. FES-in istiqrazlarının əksər hissəsinin müddətinin 2020-2022-ci ildə bitməsi gözlənilir. Əgər FES yenidən maliyyələşdirmə əməliyyatı aparmasa, dünya üzrə aktivlərin qiymətinin ucuzlaşması qaçılmaz olacaq.
L.Ə.
www.oxu.az
"
"İranda çörək və dərman bahalaşıb İranda çörək və dərman preparatlarının qiyməti bahalaşıb.  
Oxu.Az APA-ya istinadən xəbər verir ki, çörəyin qiymətində artım təqribən 15 faiz təşkil edir.
 
Çörəkbişirmə sexləri bu gündən yeni qiymətlərlə çörək satır.  Çörəyin qiyməti 3 il ərzində sabit qalıb.
Dərman preparatlarının bahalaşmasına gəldikdə isə, İran Səhiyyə Nazirliyinin dərman və ərzaq məhsulları üzrə təşkilatının rəhbəri Qulamrza  Əsgəri deyib ki, artım 15 növ dərman preparatını əhatə edib. Onun sözlərinə görə, bunun səbəbi inflyasiyadır.
Dərman preparatlarının qiymətinin 9 faiz artacağı gözlənilir. Hazırda müvafiq artım 3 faiz təşkil edir. 
L.Ə.
www.oxu.az
"
"Ekspert: Gələn ildən avtomobillərin qiyməti qalxacaq Gələn ildən Azərbaycanda yeni idxal və ixrac gömrük rüsumları tətbiq olunacaq. Belə ki, Nazirlər Kabineti bununla əlaqədar “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ni təsdiq edib.
Yeni qərar 2018-ci il 1 yanvar tarixindən qüvvəyə minir. Nazirlər Kabineti müvafiq olaraq 2001-ci il 12 aprel tarixli, 80 nömrəli qərarı ilə təsdiqlənmiş “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri” və “Azərbaycan Respublikasından ixrac zamanı ixrac gömrük rüsumuna cəlb olunan malların siyahısı və ixrac rüsumlarının dərəcələri”ni ləğv edib.
Yeni qərarın sektora təsirini şərh edən avtomobil bazarı üzrə ekspert Rəşad Quliyev bildirdi ki, bu seqmentdə vəziyyət o qədər ürəkaçan olmasa da, alqı-satqı davam edir: “Qeyd etdiyimiz kimi, gömrük və vergi rüsumlarının qaldırılması şayiələrinə inanan insanlar yeni ili gözləmədən artıq işlənmiş və ya yeni avtomobil almağa başlayıblar. Lakin bu gün həmin şayiə öz təsdiqini rəsmən tapdı. İndiyə qədər qüvvədə olan idxal və ixrac gömrük rüsumlarının dərəcələri ləğv edilərək dəyişdirildi. İdxal rüsumlarının dəyişməsi hər bir sektor kimi avtomobil bazarına da öz təsirini faiz dərəcəsindən asılı olaraq qismən və ya kəskin şəkildə göstərəcəkdir. İdxalda artıq ""dizini yerə qoymaqla"" üzləşən avtomobil bazarında yeni ildən hansı qiymətlərin olacağını dəqiq demək olmasa da, qiymətlərin artacağı qaçılmazdır”. 
Ekspertin sözlərinə görə, buna səbəb həm milli valyutamızın xarici valyuta qarşısında getdikcə dəyər itirməsi həm də gömrük rüsumlarına edilən yeni dəyişiklikdir: “Yeni qanun qüvvəyə minəcəyi tarixə kimi, köhnə (indiki) rüsumlarla gömrük etmək istəyən insanlar dayanmadan ilin sonuna kimi avtomobil və ya digər malları ölkəyə idxal edəcəklər. Təbii ki, bundan faydalanan yalnız avtomobil dəllalları və iş adamları olacaq. Sonradan isə bazarda süni qiymət artımının yaranması labüddür. Köhnə qiymətlə gömrük olunaraq ölkəyə gətirilən avtomobil və ya digər mallar stokda saxlanılaraq, yanvar ayının 1dən sonra yeni qiymətlə satışa çıxarılacaq. Nazirlərin kabineti isə dəyişikliklərə, gömrük-tarif mexanizminin daha da təkmilləşdirilməsi yolu ilə xarici iqtisadi fəaliyyətin səmərəliliyinin artırılması, ölkədə rəqabətədavamlı məhsulların istehsalı, daxili bazarın qorunması və qeyri-neft sektorunun davamlı inkişafında dövlət dəstəyinin daha da gücləndirilməsi, idxal rüsumlarının çoxpilləli sistemdən azpilləli sistemə keçirilməsi, habelə “Malların Təsviri və Kodlaşdırılması üzrə Harmonikləşdirilmiş Sistem haqqında” Beynəlxalq Konvensiyaya və göstərilən Konvensiyaya Düzəliş Protokoluna qoşulmaq barədə” qanuna uyğun olaraq, xarici iqtisadi fəaliyyətin mal nomenklaturası (XİFMN) üzrə kodların Beynəlxalq Harmonik Sistemin yeni variantına uyğunlaşdırılması məqsədi ilə və Azərbaycan Respublikası Prezidentinin “Azərbaycan Respublikası Gömrük Məcəlləsinin təsdiq edilməsi haqqında” qanunun tətbiqi barədə” 2011-ci il 15 sentyabr tarixli fərmanına və “Gömrük tarifi haqqında” qanunun tətbiqi barədə” 2013-cü il 4 iyul tarixli fərmanına əsasən belə bir qərar qəbul etdiyini bildirir. Sonda isə qeyd edim ki, dəyişikliklər yalnız idxal və ixrac gömrük rüsumlarının faizlərinə şamil edilib. Aksiz və ƏDV kimi vergi rüsumlarının dəyişdirilib və ya dəyişdirilməməsi hələ də sual altındadır”. 
L.Ə.
www.oxu.az
"
"Qonşu ölkələrdə dollar ucuzlaşdı Qonşu ölkələrdə dolların məzənnəsi ucuzlaşmağa başlayıb. 
Oxu.Az xəbər verir ki, Moskva birjasında dolların məzənnəsi 26 kopek ucuzlaşaraq 58,91 rubl olub. 
Bununla da Rusiyada noyabrın 10-dan dolların məzənnəsi 59 rubldan aşağı düşüb.
Türkiyədə lirə də dollara  nisbətən məzənnəsini bərpa etməyə başlayıb. 
Dollar/ TL nisbəti ötən günkü 3.9826 lirə səviyyəsindən bu gün 3.95 lirəyə düşüb. 
L.Ə.
www.oxu.az
"
"Paytaxtda torpağın qiyməti qalxıb Bakıda torpaq sahələri bahalaşıb.
Oxu.Az Fins.az-a istinadən xəbər verir ki, bu barədə ""MBA Group"" konsaltinq şirkətinin baş direktoru Nüsrət İbrahimov bildirib. O qeyd edib ki, torpaq bazarında sentyabr ayı ilə müqayisədə oktyabrda 1,61% bahalaşma müşahidə olunub. Ötən ilin eyni dövrü ilə müqayisədə torpaq sahələrinin qiyməti  4,71% artıb.
N.İbrahimov bildirib ki, bu, satışa çıxarılan torpaq sahələri üzrə portfeldə struktur dəyişiklikləri ilə bağlıdır: “Belə ki, yay aylarında şəhərətrafı kənd və qəsəbələrdə daha çox ucuz torpaqlar alınıb. Portfeldə qalanlar bahalı torpaqlardır. Dəyişən strukturla tədricən qışa doğru qiymətlərdə artım görünə bilər. Amma stabil strukturda isə qiymətlər azalır”.
L.Ə.
www.oxu.az
"
"AYİB: Hökumət sərt pul-kredit siyasətini davam etdirməlidir Azərbaycan iqtisadiyyatı 2018-ci ildə 2% böyüyəcək.
Oxu.Az xəbər verir ki, bu barədə APA Avropa Yenidənqurma və İnkişaf Bankının (European Bank for Reconstruction and Development, EBRD) yenilənmiş proqnozuna istinadən məlumat verib.
Bildirilir ki, cari ildə Azərbaycanın ÜDM-i 0,5% azalacaq. Növbəti ildə iqtisadi artımın əsas səbəbi kimi ""Şahdəniz-2"" və TANAP layihələrinin işə düşməsi göstərilir.
Hesabatda deyilir ki, makroiqtisadi sabitliyin qorunması üçün hökumət sərt pul-kredit və fiskal siyasətini davam etdirməlidir.
L.Ə.
www.oxu.az
"
"2018-ci ilin büdcə zərfinin müzakirəsi davam edirMilli Məclisin plenar iclasında 2018-ci ilin büdcə zərfinin müzakirəsi davam edir.
Oxu.Az APA-ya istinadən xəbər verir ki, iclası spiker Oqtay Əsədov açıq elan edib.
Hökumət üzvlərinin də iştirak etdiyi iclasda Sosial təminatı və müdafiəni həyata keçirən müvafiq icra hakimiyyəti orqanının 2018-ci il büdcəsi, İşsizlikdən sığorta fondunun 2018-ci il büdcəsi, 2018-ci il üçün ehtiyac meyarının həddi, 2018-ci il üçün yaşayış minimumu haqqında, o cümlədən Milli Məclis və Hesablama Palatasının 2018-ci il üçün xərclər smetaları, Vergi Məcəlləsində, İnzibati Xətalar Məcəlləsində, ""Sığorta fəaliyyəti haqqında"", ""Qiymətli kağızlar bazarı haqqında"" və ""Poçt haqqında"" qanuna dəyişikliklərlə bağlı qanun layihələri müzakirə ediləcək.
Plenar iclasın yekununda 2018-ci ilin dövlət və icmal büdcəsi layihələrinin təsdiq ediləcəyi gözlənilir.
L.Ə.
www.oxu.az
"
" Mərkəzi Bank növbəti aya indidən hazırlaşmalıdır - Dolların məzənnəsi ilə bağlı proqnozQonşu ölkələrdə yenidən dolların milli valyutalara təzyiqinin artması müşahidə edilir. Bir sıra qərb dövlətləri ilə münasibətləri pisləşən Türkiyədə artıq 1 dollar almaq üçün 4 lirəyə yaxın pul ödəmək lazımdır. Yalnız son 1 ay ərzində lirə dollara nisbətən 8 faizdən çox dəyər itirib. Rusiyada rubl hələlik dollar təzyiqlərinə davam gətirsə də, son 1 ayda rus pulunun kursu dollara nisbətən 4 faizə yaxın geriləyib. Digər qonşumuz Gürcüstanda isə lari qeyd edilən dövrdə 3 faizə yaxın dəyərsizləşib.
Oxu.Az-a açıqlama verən iqtisadçı-ekspert Vüqar Bayramov bildirib ki, Türkiyə və Rusiyada milli valyutaların məzənnəsinin dəyişməsi manata birbaşa olmasa da, dolayı təsir edir: ""Söhbət həm iqtisadi və həm də psixoloji təsirlərdən gedir. Belə ki, bu ilin 9 ayında 1.07 milyard dollarlıq qeyri-neft ixracatımızın 223 milyon dolları Türkiyənin payına düşür. Türkiyə qeyri-neft ixracatımızda 336 milyon dollar paya malik olan Rusiyadan sonra ikincidir. Azərbaycan Türkiyə arasında illik ticarət dövriyyəsi isə 2 milyard 315 milyon dollardır. Bu ümumi ticarət dövriyyəmizin 13 faizindən çoxu deməkdir. Rusiya ilə ticarət dövriyyəmiz 2.05 milyard dollardır. Bu isə o deməkdir ki, sözügedən iki ölkə Azərbaycanın xarici ticarət dövriyyəsinin ¼-ni formalaşdırırlar. Bu isə kifayət qədər ciddi rəqəmdir"".
Ekspert deyir ki, qonşularımızda milli valyutaların dəyərsizləşməsi prosesi davam edərsə, bu həmin ölkələrlə qeyri-neft ixracatımıza təsirsiz ötüşməyəcək: ""Çünki həmin ölkələrdə idxal məhsullarının bahalaşması müşahidə ediləcək ki, bu da qeyri-neft məhsullarımızın sözügedən dövlətlərin bazarlarında rəqabət imkanlarını məhdudlaşdıra bilər. Bütün bunlar fonunda öncədən də proqnozlaşdırdığımız kimi, dekabrda dollara tələbin artacağı gözlənilir. Bu dövlət və yerli müəssisələrin və eləcə də, bankların xarici borc öhdəlikləri üçün cari maliyyə ilində son ayın olması, idxalın artması, bayramlarla bağlı olaraq xarici səfərlərin çoxalması o cümlədən FED-in qərarı kimi xarici faktorlar ilə əlaqədardır. Buna görə də qonşu ölkələrdə milli valyutalara olan təzyiq və dekabrda gözlənilən tələb artımı kontekstində Azərbaycan Mərkəzi Bankı növbəti aya indidən hazırlaşmalıdır"".
L.Ə.
www.oxu.az
"
"Bu sığorta şirkətində kütləvi ixtisar başlayıbAzərbaycanda fəaliyyət göstərən sığorta şirkətlərindən biri olan “AzSığorta”da işçilərin kütləvi şəkildə ixtisar olunması barədə xəbər yayılıb.
Oxu.Az marja.az-a istinadən məlumat verir ki,  “AzSığorta” şirkətində 100 nəfərə yaxın işçi ixtisar olunub. İşçilərin əksər hissəsi isə xidməti müqaviləyə keçirilib.
“AzSığorta” şirkətinin avtomobillərin icbari sığortasının satışı üzrə sığorta agentləri ilə əməkdaşlığı dayandırdığı bildirilir.
Qeyd edək ki, ""AzSığorta"" şirkətində rəhbər vəzifələrdə işləmiş bir neçə şəxs “Günay Sığorta” və “Standard İnsurance”a keçib.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 22-nə Azərbaycan banklarında dollar və avronun alış-satış qiymətlərini təqdim edir:  








L.Ə.
www.oxu.az
"
"""Azercell""in növbəti məhkəmə çəkişməsi“Azercell Telekom” MMC ilə Azərbaycan Vergilər Nazirliyi yanında Milli Gəlirlər Departamenti arasında məhkəmə çəkişməsi davam etdirilib.
Oxu.Az Report-a istinadən xəbər verir ki, Bakı Apellyasiya Məhkəməsində hər iki tərəfin apellyasiya şikayəti üzrə məhkəmə iclası başa çatıb.
Hakim Valeh Ağayevin sədrliyi ilə keçirilən iclasda birinci instansiya məhkəməsinin çıxardığı qərar dəyişdirilmədən qüvvədə saxlanılıb.
Qeyd edək ki, “Azercell Telekom” MMC Azərbaycan Vergilər Nazirliyi yanında Milli Gəlirlər Departamentini məhkəməyə verib. 1 saylı Bakı İnzibati-İqtisadi Məhkəməsinə müraciət edən MMC qərarın ləğv olunması və əlavə hesablanmış vergilərin, maliyyə sanksiyası və faizlərin silinməsi barədə tələb irəli sürüb. Məhkəmə iddianı qismən təmin edib.
Qərardan narazı qalan hər iki tərəf apellyasiya şikayəti vermişdi.
E.Ə.
www.oxu.az
"
"Bitkoin 8300 dolları keçdiDünyanın əsas kriptovalyutası sayılan bitkoinin dəyəri yüksəlməkdə davam edir.
Oxu.Az FED.az-a istinadən xəbər verir ki, bitkoin gün ərzində 282 dollar və ya 3,6% bahalaşıb.
Yəni kriptovalyutanın saat 9:15-ə olan qiyməti 8128 dollardır.
Hərracların gedişində isə bitkoinin qiyməti 8300 dollarlıq həddi keçib və qısa müddət ərzində 8348 dollara satılıb. Son bir həftə ərzində isə bitkoin 1301 dollar və ya 19% bahalaşıb.
L.Ə.
www.oxu.az
"
"Bu xarici şirkətlər Azərbaycan bazarını tərk etdilər “VİTTEVEEN+BOSS AZERBAİJAN  B.V” şirkətinin Azərbaycandakı nümayəndəliyi ləğv olunduğunu elan edib.
Oxu.Az Vergilər qəzetinə istinadən xəbər verir ki, kreditorlar tələblərini Bakı şəhəri, Səbail rayonu, Nizami küçəsi, ev 90 A ünvanına bildirə bilərlər.
“YATILIM ÇÖZÜMLERİ SANAYİ VE TİCARET LİMİTED ŞİRKETİ”nin Azərbaycandakı filialı ləğv olunuduğunu elan edib. Kreditorlar iki ay ərzində tələblərini bildirə bilərlər. 
“OHL JS, A.S” şirkətinin Azərbaycandakı filialı ləğv olunduğunu elan edib. Kreditorlar iki ay ərzində Abşeron rayonu, Xırdalan şəhəri, 26-cı məhəllə, ev 199-a müraciət edə bilərlər.  
L.Ə.
www.oxu.az
"
"UBER-in 50 milyon müştərisinin məlumatları oğurlandı - VİDEO Hakerlər UBER-in 57 milyon müştərisinin və sürücüsünün şəxsi hesablarını ələ keçiriblər. 
Oxu.Az Bloomberg-ə istinadən xəbər verir ki, hakerlər tərəfindən şirkətin 50 milyon müştərisinin adı, elektron hesabı və telefon nömrələri, eləcə də, 7 milyon sürücünün şəxsi məlumatları oğurlanıb. Şirkətdən bildirilir ki, hakerlər kredit kartları məlumatlarını, gedişlərin istiqamətlərini ələ keçirə bilməyiblər. 
Qeyd edək ki,  hadisədən sonra şirkətin iki yetkilisi işdən çıxarılıb. 

L.Ə.
www.oxu.az
"
"""FRESCO"" Ailəsinin İlk Yubileyi: 5 Yaş - İnanılmaz Endirimlərlə qarşınızda - FOTO Daim müştərilərin xidmətində olan və müştəri məmnuniyyətini əsas iş prinsipinə çevirən Fresco Supermarketlər şəbəkəsi 22 noyabr tarixində 5 illik yubileyini qeyd edir. Bu yubiley tədbiri münasibətilə endirimlər təklif edir və bütün müştəriləri mağazalara alış-verişə, bu bayramı birlikdə qeyd etməyə dəvət edir. 
Çörək 550 qram 25 qəp., yumurta 13 qəp., kərə yağı ""Anchor"" 15.99 AZN, kartof 45 qəp., Şahdağ suyu 5 litr 99 qəp., Makaron ""Bizim aşçı"" (1+1)-47 qəp., Makaron ""Ankara"" 89 qəp., ""Snickers"" 67qəp., çips ""Lays"" 1.79 AZN, ""Pepsi"" 2 litr + ""Lays"" hədiyyə 1.13 AZN, ""Atena"" ayran 17 qəp., şəkər tozu 94 qəp., qoğal 29 qəp., ""Hell"" içki 85 qəp., ""Domestos"" 2.85 AZN. 
Müştərilər digər məhsullarla bağlı ""Fresco"" supermarketlərindən, Müştəri xidmətlərindən və ya sosial şəbəkələrdən məlumat ala bilərlər. 
Endirimlərdən yararlanmağa tələsin! 
Azeri Retail MMC
Ünvan: Xocalı prospekti 37 Xətai, Bakı, AZ1025
Telefon : +(99477)440 7766 / +(99412)310 0226
Website: www.fresco.az/
Facebook: www.facebook.com/SupermarketFresco/
İnstagram: www.instagram.com/fresco_supermarket/








www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 22-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 1,9963 manat olub.




L.Ə.
www.oxu.az
"
"Neft bahalaşdı, qızıl ucuzlaşdıDünya birjalarında neft bahalaşır.
Oxu.Az xəbər verir ki, WTI neftinin qiyməti 1 barelə görə 0,87 dollar və ya 1,53% artaraq, 57,70 dollar təşkil edib.
Brent markalı neftin 1 barelinin dəyəri isə 0,44 dollar və ya 0,70% artaraq, 63,01 dollar olub.
COMEX-də sonuncu hərraclarda qızılın unsiyasının qiyməti 1,90 dollar ucuzlaşaraq, 1 279,80 dollar olub.
L.Ə.
www.oxu.az
"
"Azərbaycanda gömrük rüsumları dəyişəcəkGələn ildən Azərbaycanda yeni idxal və ixrac gömrük rüsumları tətbiq olunacaq.
Oxu.Az-ın APA-ya istinadən məlumatına görə, Nazirlər Kabineti bununla əlaqədar “Azərbaycan Respublikasının xarici iqtisadi fəaliyyətin mal nomenklaturası, idxal gömrük rüsumlarının dərəcələri və ixrac gömrük rüsumlarının dərəcələri”ni təsdiq edib.
Yeni qərar 2018-ci il 1 yanvar tarixindən qüvvəyə minir. Nazirlər Kabineti müvafiq olaraq 2001-ci il 12 aprel tarixli 80 nömrəli qərarı ilə təsdiqlənmiş “Azərbaycan Respublikasının ərazisinə gətirilən mallar üzrə gömrük idxal rüsumlarının dərəcələri” və  “Azərbaycan Respublikasından ixrac zamanı ixrac gömrük rüsumuna cəlb olunan malların siyahısı və ixrac rüsumlarının dərəcələri”ni ləğv edib.
Nazirlər Kabineti gömrük-tarif mexanizminin daha da təkmilləşdirilməsi yolu ilə xarici iqtisadi fəaliyyətin səmərəliliyinin artırılması, ölkədə rəqabətədavamlı məhsulların istehsalı, daxili bazarın qorunması və qeyri-neft sektorunun davamlı inkişafında dövlət dəstəyinin daha da gücləndirilməsi, idxal rüsumlarının çoxpilləli sistemdən azpilləli sistemə keçirilməsi, habelə “Malların Təsviri və Kodlaşdırılması üzrə Harmonikləşdirilmiş Sistem haqqında” Beynəlxalq Konvensiyaya və göstərilən Konvensiyaya Düzəliş Protokoluna qoşulmaq barədə” qanuna uyğun olaraq, xarici iqtisadi fəaliyyətin mal nomenklaturası (XİFMN) üzrə kodların Beynəlxalq Harmonik Sistemin yeni variantına uyğunlaşdırılması məqsədi ilə və Azərbaycan Respublikası Prezidentinin “Azərbaycan Respublikası Gömrük Məcəlləsinin təsdiq edilməsi haqqında” qanunun tətbiqi barədə” 2011-ci il 15 sentyabr tarixli fərmanına və “Gömrük tarifi haqqında” qanunun tətbiqi barədə” 2013-cü il 4 iyul tarixli fərmanına əsasən belə bir qərar qəbul edib. 
S.B.
www.oxu.az
"
"Deputat: Sosial mənzil layihəsi regionlarda da həyata keçirilməlidirBakıda reallaşdırılan sosial mənzil layihəsi regionlarda da həyata keçirilməlidir.
Oxu.Az Trend-ə istinadən xəbər verir ki, bu təkliflə Milli Məclisin deputatı Aydın Mirzəzadə parlamentdə 2018-ci ilin dövlət büdcəsinin müzakirəsi zaman çıxış edib.
A.Mirzəzadə qeyd edib ki, regionlarda seçicilərlə görüşlər zamanı onlar da bu məsələnin həyata keçirilməsini istəyirlər.
A.Mirzəzadə təhsil kreditləri məsələsinə də toxunub: ""Təhsil kreditləri ilə bağlı məsələ neçə illərdir ki, müzakirə mövzusudur. Təhsil Nazirliyi bununla bağlı müvafiq addımlar atır. Bu gün Azərbaycanda 162 min tələbə təhsil alır. Amma mənim bildiyim qədər, ötən il ərzində cəmi 200 tələbə kredit imkanından yararlana bilib, bəzi tələbələr isə təhsil haqqını ödəyə bilmədiyi üçün ali təhsil ala bilməyib. Bu, narahatlıq doğurur. Ona görə də bu məsələni həll etmək üçün Təhsilə Yardım Fondu yaradılmalıdır. Bunun məlum problemin həllinə çox böyük faydası olar"".
L.Ə.
www.oxu.az
"
"Qafqazın ən böyük İstilik Elektrik Stansiyasının rəhbəri vəzifəsindən azad edildi“Azərbaycan” İstilik Elektrik Stansiyasının (İES) direktoru Gülağa Bəşirov vəzifəsindən azad edilib. 
Oxu.Az Report-a istinadən xəbər verir ki, bununla bağlı “Azərenerji” ASC-nin prezidenti Etibar Pirverdiyev əmr imzalayıb.
E.Pirverdiyevin əmri ilə qurumun yeni direktoru uzun müddət burada baş mühəndis işləmiş Təhmasib Hüseynov təyin edilib.
“Azərenerji” prezidentinin digər əmri ilə G.Bəşirov Şəki Elektrik Stansiyasına direktor təyin olunub.
Xatırladaq ki, Cənubi Qafqazın ən böyük İES-i olan “Azərbaycan”ın gücü 2 400 MVt-dır. 
E.Ə.
www.oxu.az
"
"Bakıda məşhur şadlıq evləri sökülə bilər – VİDEOBir müddət əvvəl “Azərsu” Açıq Səhmdar Cəmiyyətinin (ASC) Bakı və Abşeronda onlarla obyektin sökülməsi üçün yerli rayon məhkəmələrində iddia qaldırması məsələsi ictimai maraq doğurub. “Azərsu”nun iddiasına görə, onlarla sahibkarın obyekti və yaşayış evləri su-kanal xətlərinin mühafizə zolağında inşa edilib. 
Belə ki, təkcə Bakıda 200-dən çox, Abşeronda 47 kommersiya obyekti, 2 mindən çox fərdi yaşayış evi magistral su kəmərlərinin və daşıyıcı kollektorların üzərində inşa edilib. 
Oxu.Az xəbər verir ki, Qafqazinfo.az ictimai maraq doğuran hadisə ilə bağlı bəzi məlumatlar əldə edib. 
Məlum olub ki, Bakıda illərdir fəaliyyət göstərən bir sıra məşhur restoranlar magistral su kəmərlərinin üstündə tikilib. Bu restoranlar paytaxtın Nizami rayonu Mikayıl Əliyev və Bəkir Çobanzadə küçəsində yerləşir.
Həmin şadlıq evlərinin siyahısında “Neolit”, “Qızılqaya”, “Ay işığı”, “Xəmsə”, “Sarı gəlin”, “Xarı bülbül”, “Xan qızı”, “Yeddi gözəl” kimi restoranlar var. 
Bu restoranlar “Azərsu”nun 1000-1200 diametrli yüksək təzyiqli magistral su kəmərlərinin üstündə tikilib. 
Artıq “Neolit” və “Qızılqaya” restoranının sökülməsi üçün “Azərsu” tərəfindən iddia məhkəməyə təqdim olunub. Hazırda 121 obyektin işinə məhkəmədə baxılır. Əlavə 60 obyektlə bağlı sənədlər isə hazırlanıb, bu yaxınlarda məhkəməyə təqdim olunacaq. 
Eyni zamanda, magistral su kəmərinin yaxınlığında və ya üzərində tikilən çoxsaylı yaşayış evləri və bəzi kiçik obyektlər də var. Bunlar isə daha çox Binəqədi rayonu, Biləcəri qəsəbəsindədir.  
Biləcəri qəsəbəsindəki vəziyyət müşahidə edilib. 
Məlum olub ki, həmin ərazidəki bir neçə obyekt icarədarlarının məsələdən xəbəri yoxdur. Çünki onlar obyekti icarəyə götürüblər. Sahibini isə, demək olar ki, tanımırlar.
Ordubadi küçəsində elə evlər var ki, sözügedən kəmərlər onların həyətindən keçir. Üstündə hətta tikinti işləri də aparılıb. Sakinlər isə bildirir ki, həmin evləri 10-15  il bundan qabaq tikiblər. Vaxtilə bu evləri tikən zaman icra nümayəndəliyi onlara təhlükənin olacağı barədə heç nə deməyib. Sakinlər iddia edir ki, onlardan razılıq aldıqdan sonra ev tikməyə başlayıblar. 
“Azərsu” ASC-nin mətbuat xidmətinin rəhbəri Anar Cəbrayıllı söhbət zamanı bildirib ki, son beş ildə mühafizə yerlərinin yaxınlığında ev və ya obyekt tikilməsinə onlar tərəfindən  icazə verilmir: “Biz bununla bağlı müvafiq  siyahını hazırlayıb hökumətə təqdim etmişik. 5200-dən artıq belə tikinti var. Onlardan 3300-ü yaşayış evi, qalan 1900-ü isə müvafiq  tikili və obyektlərdir. Təkcə 2500-ü  Binəqədi rayonu, xüsusilə də Biləcəri qəsəbəsi ərazisindədir. Belə ki, Ceyranbatan-Binəqədi xətti üzrə 3 magistral xətt bu rayonun ərazisindən keçir. Demək olar ki, hər yerdə bu mühafizə zonası pozulub. Yaşayış evinin və ya obyektin mühafizə zonasından nə qədər aralı yerləşməsi təzyiqdən asılıdır. Bu 5 metr, 10 metr, 15 metr də ola bilər. Ən yüksək təzyiqli 1200-1400 diametrli xətlərdə isə bu 20-25 metr təşkil edir. Sabah qəza baş verəcəyi halda onu necə aradan qaldıracağımız müşkül məsələyə çevrilib. Hətta qəza insan tələfatı ilə də nəticələnə bilər.
Rayon icra hakimiyyəti başçısının müavini İldırım Məmmədov bildirib ki, Bəkir Çobanzadə və Mikayıl Əliyev küçəsində faktiki fəaliyyət göstərən şadlıq evləri hardasa 15-20 il əvvəl tikilmiş restoranlardır: “Yəni bu, bugünün, dünənin işi deyil. Göz qabağında olmuş işlərdir. Bu gün gəlmiş icra başçısı nə bilsin ki, orada neçə il əvvəl iş necə olub? Orada restoran bir, ya iki deyil. “Azərsu”, yəqin ki, araşdırma aparıb, müəyyən qədər məlumatı var. Sökülmə ilə bağlı iddia təmin edilsə belə, o restoranların hamısının sökülməsi qeyri-mümkün olan işdir. “Azərsu” da bu günün təşkilatı deyil. O şadlıq evləri də bu günün deyil. Məhkəməyə verilən restoran sahibləri  bizə bu barədə müraciət etməyiblər. Yəqin ki, müraciət etsələr, məsələ aydınlaşdırılar”.
Məsələnin hüquqi tərəflərinə toxunan vəkil Xəyal Bəşirov “Qafqazinfo”ya bildirib ki, bu məsələ ölkəmizdə, xüsusilə də paytaxt Bakı şəhərində çox böyük və ciddi problemdir: ""Geniş tikinti işləri aparılarkən həm tikintini aparanlar, həm də müəyyən səlahiyyətli şəxslər tərəfindən sui-istifadə hallarına yol verilib. Haqqında danışdığımız bu cür neqativ halların acı nəticələri, çox təəssüflər olsun ki, bu gün də cəmiyyətimizdə yaşanmaqdadır ki, hazırda da onların aradan qaldırılması dövlətə və müvafiq qurumlara əlavə yeni problemlər yaradır. 
Qüvvədə olan qanunvericiliyimizə əsasən, bütün magistral boru kəmərlərinin, yüksək gərginlikli elektrik şəbəkələrinin, nəqliyyat infrastrukturu obyektlərinin və suların mühafizə zonalarında, neft və qaz yataqlarının işlənməsi üçün təsərrüfat subyektlərinin istifadəsində olan torpaq sahələrində inşa edilmiş yaşayış evləri və digər tikililər qanunsuz hesab olunur. 
Daha sonra Mülki Məcəlləyə əsasən, tikinti məqsədləri üçün ayrılmayan bu cür torpaq sahələrində və ya buna lazımi icazələr almadan və ya şəhərsalma və tikinti normalarını və qaydalarını ciddi surətdə pozmaqla tikilmiş yaşayış evləri, digər tikililər, qurğular və ya başqa daşınmaz əmlaklar özbaşına tikintilər sayılır. Özbaşına tikinti aparmış şəxs ona mülkiyyət hüququ əldə etmir. Onun tikintiyə dair sərəncam vermək, yəni, onu satmaq, bağışlamaq, icarəyə vermək, digər əqdlər bağlamaq ixtiyarı yoxdur. Tikinti məqsədləri üçün ayrılmayan torpaq sahəsində və ya buna lazımi icazələr almadan və ya şəhərsalma və tikinti normalarım və qaydalarını ciddi surətdə pozmaqla tikilmiş bina və qurğular müvafiq icra hakimiyyəti orqanlarının və ya maraqlı tərəfin müraciəti üzrə qəbul edilmiş məhkəmənin qərarı əsasında sökülə bilər. 
Bəhs etdiyimiz qanunsuz tikintilərə yol verən şəxslərin məsuliyyəti məsələsinə gəldikdə isə bu cür hüquqazidd əməllərə yol vermiş şəxslərin həmin tikililəri məhkəmə qərarı əsasında sökülməklə yanaşı, özləri barəsində də qanunvericilikdə çox ciddi cəza tədbirləri nəzərdə tutulub”.
Problemin həlli yolları ilə bağlı danışan iqtisadçı ekspert Rövşən Ağayevin sözlərinə görə, bizdə uzun illər şəhərsalma normalarının çox ciddi şəkildə pozulması ilə müşayiət olunan qərarlar qəbul olunub: “İndiki mövcud qanunvericiliyə görə sərəncam verilərkən şəhərsalma normalarının gözlənilməsi üçün mühəndis infrastruktur zonaları ilə elə məsafələr seçilməlidir ki,  bu onların fəaliyyətinə hər hansı kənar təsir etməsin.  Hansısa qəza halında həmin magistral xətlərdə əməliyyat həyata keçirmək mümkün olsun.
Nazirlər Kabinetinin qərarına əsasən, tikinti obyektləri 1200 mm  diametri olan su magistral xəttindən ən azı 20 metr məsafədə yerləşməlidir. Respublika əhəmiyyətli yollardan tikinti yaşayış yerləri ən azı 30 metr məsafə aralığında olmalıdır. Bunlar Nazirlər Kabinetinin müvafiq qərarları ilə tənzimlənir”. 
İqtisadçı vurğulayıb ki, bu məsələdə yerli icra hakimiyyəti orqanlarının çox ciddi şəkildə özbaşınalıığı olub: “1990-ci illərin ortalarından 2012- ci illərə qədər çox ciddi şəkildə şəhərsalma xaosu olub. İndi proses də bu nöqtəyə gəlib çatıb. Bundan geri qayıtmaq mümkün deyil.  Nəticələr aradan qaldırılmalıdır.
Bunun üçün iki yanaşma olmalıdır. Bir müddət əvvəl Bakıda qanunsuz tikintilərin leqallaşdırılması ilə bağlı parlamentə qanun layihəsi daxil oldu. Sonra o qanun layihəsi aradan çıxdı. O zaman da təklifim bu idi ki, Bakıda və Abşeronda çoxlu yüksək gərginlikli su və elektrik xətlərinin üzərində, yaxınlığında olan evlər var. Əgər fərdi qaydada hər hansı ev sözügedən xətlərin üzərində tikilibsə və  mənzillərin də sayı azdırsa, o yüksəkgərginlikli xətti kənara çıxartmağın xərci daha böyükdürsə o evlərə kompensasiya verilib başqa yerə köçürülməsi təmin olunmalıdır. Onsuz da o tikintinin tikilməsində məmurların məsuliyyəti var. Heç bir vətəndaş və ya sahibkar məmurun rəsmi və ya qeyri-rəsmi razılığı olmadan  bu işi həyata keçirə bilməz. 
Bu halda məsuliyyət odur ki, vətəndaşa müəyyən kompensasiya verilməli, ya da başqa yerdə evlə təmin edilməlidir. Hansı ki, hökumət 2012-2013- cü illərdə bunu Bayılda etdi. Yenə bu prosesi müəyyən qədər davam etdirmək olar. 
Bundan əlavə, daha kütləvi tikintilər həyata keçirilə və ya böyük bir qəsəbə salına bilər. Oradan da su kəməri və dəmiryolu xətti keçə bilər. Artıq bu, böyük qəsəbə deməkdir. Bu mənzillərin aktivlərinin dəyərlərini hesablasaq, bu, 10 milyon manatdan çox vəsait deməkdir. Burada sosial yanaşma, yəni vətəndaş marağı da var. Mümkündür ki, qanunvericilikdə nəzərdə tutulmuş şəkildə həmin magistral xətlərin daşınması təmin edilsin. 
O sərəncamları vermiş şəxslər bu gün vəzifədən getsə də,  həyatdadırlarsa, istər icra hakimiyyəti, istər polis olsun, bu işə  kim şərait yaradıbsa, dövlət orqanları bu işi məhkəməyə daşımalıdır. Onların hansısa formada cərimələnməsi, sanksiya verilməsi lazımdır ki, heç olmasa indiki məmurlara da dərs olsun ki, hətta vəzifədən çıxandan sonra da bu işdən yaxa qurtarmaq olmur”.

E.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 22.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az 
"
"“Bank Standard”ın kreditorları ilə bağlı açıqlamaLəğv prosesində olan “Bank Standard” QSC-nin kreditorlarının pulunun nə vaxt qaytarılacağı ilə bağlı proqnoz vermək mümkün deyil.
Oxu.Az Report-a istinadən xəbər verir ki, bunu “Bank Standard”ın Kreditorlar Komitəsinin bu gün keçirilən iclasında Bankın ləğvedicisi olan Azərbaycan Əmanətlərin Sığortalanması Fondunun (ADIF) icraçı direktorunun müavini Vüqar Abdullayev deyib.
“Bu məsələ Bankdan götürülmüş kreditlərin geri ödənilməsindən asılıdır. Bu gün pul gəlsə, sabah kreditorların pulu verilə bilər. Bunun tarixi ilə bağlı proqnoz verə bilmərəm”, - deyə Fond rəsmisi bildirib.
Bundan başqa, V.Abdullayev qeyd edib ki, hazırda əmlak bazarında durğunluq yaranıb və bu məsələ “Bank Standard”ın balansında olan girov əmlakların satışını müəyyən qədər ləngidə bilər.
L.Ə.
www.oxu.az
"
"Elman Rüstəmovdan Azərbaycanda kriptovalyutanın istifadəsinə - CAVABAzərbaycan Mərkəzi Bankının (AMB) kriptovalyutaya münasibətdə mövqeyi mühafizəkar olaraq qalır.
Oxu.Az Trend.az-a istinadən xəbər verir ki, bunu Mərkəzi Bankın sədri Elman Rüstəmov Milli Məclisin plenar iclasında 2018-ci il büdcə zərfinin müzakirəsi zamanı deyib.
O qeyd edib ki, AMB kriptovalyutaya alternativ ödəniş vasitəsi kimi baxmır: ""Biz hesab edirik ki, kriptovalyutalar investisiya baxımından təhlükəli alət olaraq qalmaqda davam edir"".
L.Ə.
www.oxu.az
"
"""ExpressClub"" səhifəsi yeniləndiMüştərilərinin rahatlığını düşünən ""Expressbank"" ""Expressclub"" layihəsi çərçivəsində sayt səhifəsini yeniləyib. Belə ki, artıq hər kəs www.expressclub.az linkinə daxil olaraq maraqları üzrə müvafiq tərəfdaşı asanlıqla tapa, onun haqqında məlumat əldə edə və buradakı alış-veriş zamanı geri qayıdacaq ""cashback""in həcmi ilə tanış ola bilər. Həmçinin yeni quraşdırılmış filtrlər müştərilərə yaşadıqları şəhər və alış-veriş etdikləri xidmət sahələri üzrə də rahat axtarış etməyə imkan verəcək. 
Xatırladaq ki, ""ExpressClub"" layihəsi çərçivəsində, ""Expressbank""ın bütün kart sahibləri ölkədaxili POS-terminallar vasitəsilə alış-veriş edərkən, xərclədikləri vəsaitin 20%-dək hissəsini karta geri alırlar (“cashback”). Müştərilər bu vəsaiti həm nağdlaşdırır, həm də POS-terminallar vasitəsilə yenidən alış-veriş etməklə növbəti xərclərini də gəlirə çevirmiş olurlar. 
""Expressbank""ın kartlarına sahib olmaq istəyən müştərilər Expresso kartı 5 AZN, Visa Electron / Maestro kartlarını 6 AZN, Visa Classic / MasterCard Standart kartlarını isə 8 AZN-ə əldə edə bilərlər. Həmçinin hesaba minimum 400 AZN/USD/EUR/GBP ilkin mədaxil etməklə Visa Gold / MasterCard Gold, 800 AZN/USD/EUR/GBP ilkin mədaxillə isə Visa Platinum / MasterCard Platinum kartlarını pulsuz sifariş etmək mümkündür.  
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 4000-dək POS-terminal və 600-dən artıq ""Expresspay"" ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"Elman Rüstəmov: Xarici şok baş verməzsə, valyuta bazarında sabitlik qorunacaq""2018-ci il və ortamüddətli dövr üçün dövlət büdcəsi layihəsi, eləcə də, sosial-iqtisadi hədəflər cari ildə gedən müsbət makroiqtisadi proseslər və növbəti ilin makroiqtisadi proqnozları nəzərə alınmaqla hazırlanıb. Ümumilikdə proqnozlar 2017-ci ilə nisbətən daha nikbin ssenariyə əsaslanır"".
Oxu.Az APA-ya istinadən xəbər verir ki, bunu Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı Azərbaycan Mərkəzi Bankının (AMB) İdarə Heyətinin sədri Elman Rüstəmov deyib.
Onun sözlərinə görə, neftin 1 barelinin orta qiymətinin 45 dollar olması, məzənnə sabitliyi, 6% ətrafında orta illik inflyasiya bu sxemə uyğun baza şərtləridir: ""Büdcə xərclərinin, ilk növbədə investisiya xərclərinin artımı iqtisadi artımı stimullaşdırmaq kontekstində müsbət qiymətləndirilməlidir. Proqnozlaşdırılan neft qiymətlərində tədiyyə balansının cari hesabı gələn ilə tarazlıdır. Dövlət Neft Fondunun transfertləri isə bəzi metodoloji nüanslar nəzərə alınmaqla, demək olar ki, cari il səviyyəsindədir. Formalaşan makroiqtisadi sabitlik çərçivəsi realistikdir"".
E.Rüstəmov 2018-ci ildə AMB-nin fokuslaşacağı istiqamətləri də açıqlayıb. O bildirib ki, dayanıqlı iqtisadi artıma şərait yaratmaq üçün makroiqtisadi sabitliyin qorunması gələn il də qarşıda duran başlıca vəzifədir: ""2018-ci ildə inflyasiya üzrə proqnozlaşdırılan 6% səviyyəyə nail olmaq üçün hökumət və Mərkəzi Bank tərəfindən sıx koordinasiya olunmuş şəkildə siyasət yürüdüləcək. Büdcə siyasətində nisbətən yumşalmanı nəzərə alaraq Mərkəzi Bank konservativ monetar siyasət yürüdəcək və monetar şəraitin yumşaldılmasını inflyasiyanın aşağı salınması nəticəsində sıx əlaqələndirəcək"".
AMB rəhbəri qeyd edib ki, 2018-ci ildə iqtisadiyyatın, xüsusilə fiskal sektorun pula olan tələbatından asılı olaraq pul təklifinin həcmi inflyasiya təzyiqləri prosesləri nəzərə alınmaqla tənzimlənməli, izafi pul emissiyasına yol verilməməlidir. E.Rüstəmov bildirib ki, məzənnənin volatilliyinin aşağı salınması və sabitliyinin dayanıqlığı 2018-ci ildə də diqqət mərkəzində olacaq. ""Sərt xarici şok baş vermədiyi təqdirdə növbəti ildə valyuta bazarında sabitlik qorunacaq. 2018-ci ildə də makroiqtisadi siyasət qərarları Maliyyə Sabitliyi Şurası çərçivəsində sıx koordinasiya ediləcək.
Ortamüddətli dövrə nəzər salsaq, iqtisadi artımın daha da sürətlənməsi və bu əsasda daha yüksək həyat şəraitinin təmin olunması üzrə bundan sonra öncəki dövrdə əldə olunan sürətin itirilməməsi başlıca vəzifə olaraq qalır. Bu məqsədlərin reallaşdırılmasının üç əsas baza şərti var: birincisi, effektli iqtisadi, o cümlədən də makroiqtisadiyyatın yürüdülməsi; ikinci, struktur islahatlarının təmin olunması; üçüncüsü, insan kapitalının qabaqlayıcı inkişafı. Bu məqsədlərin realizasiyası daha dərin makroiqtisadi manevr, stabilləşdirici makroiqtisadi siyasətdən tədricən stimullaşdırıcı makroiqtisadi siyasətə keçidi tələb edir. Stimullaşdırıcı makroiqtisadi siyasət çərçivəsində ilk növbədə aşağı inflyasiya təmin edilməlidir"", - deyə o vurğulayıb.
Sədr qeyd edib ki, inflyasiyaya təsir imkanlarını artırmaq üçün Mərkəzi Bank pul siyasətinin strateji və əməliyyat çərçivəsinin təkmilləşdirilməsi istiqamətində fəaliyyətini gücləndirir: ""Pul bazarının aktivləşdirilməsi, inflyasiyanın bazarda formalaşan qısamüddətli faizlərlə idarə edilməsi optimal pul siyasəti rejiminə keçidin həlledici mərhələsini təşkil edir. Bunu nəzərə alaraq növbəti ildə Mərkəzi Bank tərəfindən hazırlanan və Maliyyə Sabitliyi Şurası tərəfindən təsdiqlənən ""Pul bazarlarının inkişaf proqramı"" üzrə tədbirlər aidiyyəti qurumlarla birlikdə həyata keçiriləcək. Stimullaşdırıcı büdcə-vergi siyasəti çərçivəsində son dövrdə büdcə sisteminin dayanıqlığının artırılması, maliyyə risklərinin azaldılması istiqamətində əhəmiyyətli işlər görülüb. Bu baxımdan, hazırlanan fiskal qaydaların pul strategiyasının və orta müddət xərc strategiyasının qəbul edilməsi və tətbiqi orta və uzunmüddətli dövrdə fiskal dayanıqlığı təmin edəcək. Lakin digər tərəfdən büdcənin xərc istiqamətlərinə yenidən baxılmalı, bu xərclərin passiv istiqamətlərdən iqtisadi inkişafın, ilk növbədə insan kapitalının inkişafını dəstəkləyən istiqamətlərə yönəldilməsi təmin edilməlidir. Bu, çox mühüm beynəlxalq bir trenddir və biz bunu nəzərə almalıyıq"".
E.Rüstəmov bəyan edib ki, maliyyə-bank sektorunun iqtisadi artımı maliyyələşdirilməsində rolu bərpa olunmalı və gücləndirilməlidir. Onun fikrincə, bank sistemində restrukturizasiya prosesi tamamlanmalı, problemli aktivlər problemi həll edilməli və bankların kapitalizasiya istiqamətində görülən tədbirlər davam etdirilməlidir.
A.M.
www.oxu.az
"
"Sahibkarlıq subyektlərində yoxlamalar azalıb – RƏSMİ""Ölkə başçısı tərəfindən sahibkarlığın inkişaf etdirilməsi, biznes mühitinin davamlı olaraq yaxşılaşdırılması ilə bağlı  verilən qərarlar və görülən sistemli tədbirlər iqtisadiyyatın dayanıqlı inkişafı baxımından strateji xarakter daşıyır"".
Oxu.Az APA-ya istinadən xəbər verir ki, bunu Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı iqtisadiyyat naziri Şahin Mustafayev deyib.
Onun sözlərinə görə, ""Sahibkarlıq sahəsində aparılan yoxlamaların dayandırılması haqqında"" qanunun tətbiqindən sonrakı 24 ay ərzində vergi yoxlamaları istisna olmaqla, cəmi 127 yoxlama keçirilib: ""Yoxlamaların dayandırılmasından əvvəlki 24 ay ərzində isə bu say 117 mindən çox olub"".
Ş.Mustafayev deyib ki, bu müsbət təcrübəni nəzərə alaraq, ölkə başçısı tərəfindən sahibkarlıq sahəsində aparılan yoxlamalar növbəti dəfə 1 yanvar 2021-ci il tarixinədək dayandırılıb.
Qurum rəhbəri əlavə edib ki, lisenziyalaşdırma prosesinin sadələşdirilməsi və şəffaflığın təmin olunması nəticəsində İqtisadiyyat Nazirliyi tərəfindən ""ASAN xidmət"" mərkəzlərində cari ilin ötən dövrü ərzində 4700-ə yaxın müddətsiz lisenziyalar verilib.
A.M.
www.oxu.az
"
"Kürdəmirin bu qəsəbəsi qışı qazsız keçirəcək Kürdəmir rayonunun Qarabucaq qəsəbəsinin sakinləri illərdir ki, qaz üzünə həsrət qalıb. Bakı-Qazax magistralının kənarında olan qaz xəttinin olmadığı, sakinlərinin qaz üzünə həsrət qaldığı bu qəsəbə sanki Azərbaycan dövlətinin yadından çıxmış bir məkana bənzəyir. 
Oxu.Az-ın xəbərinə görə, Qarabucaq qəsəbəsinin sakini İlham Alışov bildirib ki, sovet dövründə də qəsəbəyə qaz xətti çəkilməyib.
Ölkəmiz müstəqillik qazandıqdan sonra da bu problem həllini tapmayıb.
İpək yolunun kənarında yerləşən bu qəsəbənin diqqətdənkənar qalması çox düşündürücüdür.
""Soyuq qış aylarında kənd sakinləri neft almaq məcburiyyətində qalırlar"", - deyən İlhan Alışov bildirib ki, neftin bahalaşması sakinləri çıxılmaz vəziyyətə salıb: ""Qarabucaq qəsəbəsi ilə Kürdəmir rayonunun arası cəmi 10 km-dir. Qəsəbəmiz İpək yolunun kənarında - Bakı-Qazax yolunun 201-ci km-də yerləşir. İllərdir ki, qəsəbəmiz qaz üzünə həsrət qalıb, yaxınlıqda meşə də yoxdur ki, ağaclarından gətirib yandıraq. Keçən ilə qədər neft alıb yandırmaqla birtəhər dolanırdıq, neftin bahalaşması isə bizi lap çətinə salıb, yəqin ki, bu qış lap dözülməz olacaq. Qəsəbə içməli su qıtlığı yaşanır.
Ümumiyyətlə, qəsəbəmiz sanki dövlətin yadından çıxmış bir məkandır. Necə ola bilər ki, magistiral yolla dəmir yolunun arasında olan bu qəsəbə bu qədər diqqətdən kənarda qalsın. Ucaq bir kənd olsaydıq, bunu başa düşərdik, ancaq necə deyərlər, ölkənin tən ortasında - İpək yolunun  kənarında olan bir qəsəbəyə bu qədər diqqətsizliyin haradan qaynaqlandığını başa düşə bilmirik. 
""Azəriqaz"" İstehsalat Birliyinin İctimaiyyətlə əlaqələr şöbəsinin rəisi İbrahim Kərbəlayev Oxu.Az-a açıqlamasında bildirdi ki, cari ildə dövlət proqramına uyğun 45 yaşayış məntəqəsi qazlaşdırılıb. 
""Azəriqaz""  yetkilisi qeyd etdi ki, növbəti ildə Kürdəmir rayonunun Qarabucaq qəsəbəsi dövlət proqramına daxil edilərsə və maliyyə ayrılarsa, qazlaşdırma həyata keçiriləcək.
L.Ə.
www.oxu.az
"
"Elman Rüstəmov ölkədə pul kütləsinin azaldılması ilə bağlı fikirlərə münasibət bildirib""2017-ci ildə monetar şərait, əsasən, fiskal və bank sektorunun likvidliyə olan ehtiyaclarının təsiri altında formalaşıb"".
Oxu.Az APA-ya istinadən xəbər verir ki, bunu Milli Məclisin bu gün keçirilən plenar iclasında 2018-ci il üzrə dövlət və icmal büdcəsi layihələrinin müzakirəsi zamanı Azərbaycan Mərkəzi Bankının (AMB) İdarə Heyətinin sədri Elman Rüstəmov deyib.
Onun sözlərinə görə, 2017-ci ilin ötən dövrü ərzində manatla pul bazası 11%-dən çox artıb, qeyri-neft sektorunda isə iqtisadi artım isə son 10 ayda 2,1% təşkil edib.
E.Rüstəmov ekspertlərin ölkədə pul kütləsinin azaldılması ilə bağlı fikirlərinə də münasibət bildirib: ""Belə bir vəziyyətdə bəzən ekspert icmasında iqtisadiyyatda pulun çatışmaması və bunun makroiqtisadi inkişafa mənfi təsir göstərməsi barədə fikirlər səsləndirilir. Bununla əlaqədar qeyd etmək istəyirəm ki, Mərkəzi Bank iqtisadiyyatın, ödəniş sisteminin, ilk növbədə büdcə sisteminin fasiləsiz çalışması üçün iqtisadiyyata kifayət qədər pul verir. Digər tərəfdən, hazırda bank aktivlərinin təxminən 20%-dən çoxunu likvid aktiv təşkil edir. Biz kredit aktivliyinin yüksəlməsini müşahidə etmirik. Mərkəzi Bank bütövlükdə likvidliyin verilməsi, bütün pəncərə, yəni sterilizasiya alətlərini daim aktiv saxlayır. Cari ildə kreditlərin verilməsi ilə bağlı heç bir müraciət edilməyib. Lakin Mərkəzi Bankın sterilizasiya alətlərinə tələb yüksəkdir. İlin ötən dövründə həm Mərkəzi Bankın, həm də Maliyyə Nazirliyinin maliyyə alətlərinə müraciətlərində tələb təklifi təxminən 3 dəfə üstələyib"".
L.Ə.
www.oxu.az
"
"Sürücüləri bezdirən sığorta şirkətlərinə nömrələri kim satır?Son zamanlar sosial şəbəkələrdə sürücülərin sığorta sektorundan şikayətlərinə şahid oluruq.
Oxu.Az AZXEBER.COM-a istinadən xəbər verir ki, söhbət avtomobillərinin icbari sığorta müddətinin bitməsinə az qalan şəxslərə müxtəlif sığorta şirkətlərinin əməkdaşları tərəfindən daxil olan zənglərdən gedir. 
İnsanların şəxsi mobil nömrələrinin şirkətlər tərəfindən necə öyrənilməsinə gəlincə, ekspertlər bildirirlər ki, şəxsi məlumatlar bir neçə vasitə ilə ələ keçə bilər.
Birincisi, avtomobillərin icbari sığortası ilə bağlı şəxsi məlumatlar İcbari Sığorta Bürosunun (İSB) informasiya sistemində qeyd edilir. Digər tərəfdən, avtomobillərin alqı-satqı prosesində icbari sığorta müqaviləsi də tələb edilir. Avtomobilin alqı-satqısı zamanı notariusda, qeydiyyata alınanda isə DYP-də icbari sığorta müqaviləsi tələb edilir. Avtomobil sahiblərinin şəxsi məlumatları, o cümlədən mobil nömrələri yalnız bu şəkildə sığorta agentinə və ya satış nümayəndəsinə ötürülə bilər.
Ekspert Ərşad Hüseynov mövcud problemin hər ilin sonunda aktuallaşdığını bildirib. Onun fikrincə, bu zənglərin müsbət və mənfi tərəfləri mövcuddur: ""Bəzən sürücülər sığorta şirkətlərinin zənglərindən bezdiklərini iddia edirlər. Amma sizi əmin edirəm ki, bu zənglər olmasa, sürücülərin böyük əksəriyyəti sığortanın bitməsindən xəbərdar olmayacaqlar. Nəticədə yol polisi saxlayıb cəriməni yazacaq. Təbii ki, bu zənglər arzuedilən deyil”.
Ekspertin sözlərinə görə, cəmiyyətdə DYP-nin sürücülərin nömrələrini sığorta şirkətlərinə satması ilə bağlı iddialar da mövcuddur. O, həm də sığorta şirkətlərində sürücülərlə bağlı fərdi məlumatların olduğunu deyib: ""Hamı düşünür ki, DYP bu məlumatları sığorta şirkətlərinə satır. Amma ötən gün DYP tərəfindən bu iddialar təkzib edildi.
Əslində, hamımız bundan öncə sığorta etdirmişiksə, bu zaman müqavilədə fərdi məlumatlarımız qeyd edilir. Avtomobilimizin markası, telefon nömrəmiz və digərləri. Təbii ki, sığortaçılar arasında belə bir gizlilik mövcud deyil. Onlar yığımları artırmaq üçün bir-biriləri ilə bu məlumatları bölüşürlər. Bunun nə dərəcədə uğurlu marketinq planlaması olduğunu deyə bilmərəm, amma bu məlumatların təkcə DYP-dən çıxmadığını da qəbul etməkdə fayda var”.
Bir məqamı da deyək ki, ekspertlərin sözlərinə görə, ölkədə sığorta şirkətlərinin əksəriyyətinin fəaliyyəti heç də qənaətbəxş hesab olunmur. Bunu sığorta şirkətlərindən şikayət edənlərin sayından da görmək olar. Belə ki, 2014-cü ildə dövlət başçısına 738 sığorta ödənişindən imtina halından şikayət ünvanlanıb. 2015-ci ilin ilk 2 ayında isə bu rəqəm 170 olub. Şikayətçilər bildiriblər ki, sığorta şirkətləri ehtiyac olduğu zamanda müxtəlif bəhanələr gətirərək, onlara dəymiş zərəri ödəməkdən boyun qaçırırlar.
L.Ə.
www.oxu.az
"
"Elman Rüstəmov manatın vəziyyətindən danışdı""Profisitli tədiyyə balansı şəraitində valyuta bazarında manatın məzənnəsi sabitləşib""
Oxu.Az APA-ya istinadən xəbər verir ki, bunu Milli Məclisin plenar iclasında 2018-ci il üzrə dövlət və icmal büdcəsi layihələrinin müzakirəsi zamanı Azərbaycan Mərkəzi Bankının İdarə Heyətinin sədri Elman Rüstəmov deyib.
Onun sözlərinə görə, manat ilin əvvəlindən 4%, fevral ayının sonundan isə 11,5% möhkəmlənib.
E. Rüstəmov qeyd edib ki, son 9 ayda milli valyuta əlavə möhkəmlənmə təzyiqi altında olub: ""Lakin manatın daha əhəmiyyətli möhkəmlənməsi bir sıra makro və mikrorisklərin reallaşmasına yol açardı. Mikroiqtisadi baxımdan başlıca olaraq yaranan yeni ixrac istiqamətlərinin və investisiyaların destimulyasiyası və rəqabət qabiliyyətinin aşağı düşməsi, makroiqtisadi baxımdan isə tədiyyə balansının pisləşməsi, idxalın artması, xarici yeni şoklara qarşı həssaslığın yüksəlməsini qeyd etmək olar. Həyata keçirilən makroiqtisadi yenidən balanslaşma neft gəlirlərindən istifadəni əhəmiyyətli dərəcədə azaltmağa imkan verib. Neft Fondundan dövlət büdcəsinə transfertin həcmi pik ilindəkindən 3 dəfə azalıb və ölkənin strateji valyuta ehtiyatlarına həm nisbi, həm də mütləq qənaət edilib"".
L.Ə.
www.oxu.az
"
"Azərbaycan sərt pul siyasət yürüdəcəkAzərbaycan Mərkəzi Bankı (AMB) gələn il də konservativ monetar siyasət yürüdəcək.
Oxu.Az Report-a istinadən xəbər verir ki, bunu AMB sədri Elman Rüstəmov bildirib: ""Məzənnənin sabitliyi 2018-ci ildə diqqət mərkəzində olacaq, valyuta bazarında sabitlik qorunacaq"".
E.Rüstəmov qeyd edib ki, cari ildə tədiyyə balansında profisit bərpa olunub - 1,1 mlrd. dollarlıq profisit əldə olunub.
""Tədiyyə balansında yaxşılaşma yalnız neftin qiyməti ilə bağlı deyil. İdxalın azalması, qeyri-neft ixracının 35% artması da tədiyyə balansına təsir edən amillərdəndir. Xidmət balansında da müsbət meyillər var. Cari ildə strateji ehtiyatlar 12%, AMB ehtiyatları 31% artıb. Ölkənin valyuta ehtiyatlarına qənaət edilib. Ölkəyə idxal azaldılıb, strateji valyuta ehtiyatlarına təzyiq azalıb. Mərkəzi Bankın ehtiyatları 42 milyard dolları ötüb. Maktoiqsadi sabitliyin ilkin əsasları yaranıb"", - deyə AMB sədri əlavə edib.
Baş bankir bildirib ki, hazırda bank aktivlərinin 20%-dən çoxunu likvid aktivlər təşkil edir: ""Kredit portfelində aktivlik müşahidə olunmur"". Onun sözlərinə görə, AMB-nin sterilizasiya alətlərinə ehtiyac çoxdur.
E.Rüstəmov bildirib ki, inflyasiyanı əsasən qeyri-monetar amillər şərtləndirir: ""Son bir ayda dünya bazarında ərzaq məhsullarının qiymət artımı ölkədə də inflyasiyanın aşağı düşməsinə mane olub"".
A.M.
www.oxu.az
"
"Dövlət Neft Fondundan büdcəyə 76 mlrd. dollar köçürüldüAzərbaycanın 2018-ci il dövlət büdcəsində neftin baza qiymətinin 45 dollar/barel səviyyəsində götürülməsi qarşıdakı hədəflərə nail omağa imkan verəcək.
Oxu.Az Report-a istinadən xəbər verir ki, bunu parlamentin İqtisadi siyasət, sənaye və sahibkarlıq Komitəsinin sədri Ziyad Səmədzadə Milli Məclisin bugünkü plenar iclasında büdcə zərfinin müzakirəsi zamanı bildirib: ""Dövlət Neft Fondundan son 10 ildə 76 mlrd. dollar transfert etmişik. Bu olmasaydı, Azərbaycan risklərlə üzləşə bilərdi""
Komitə sədri bildirib ki, 2018-ci ildə neft hasilatının azalmasına baxmayaraq, ölkədə ümumi iqtisadi artım proqnozlaşdırılır: ""Ən vacib məsələ emal sənayesinin inkişafıdır, sənayeləşmə templəri yüksəlib. Yeni sənaye parklarının istehsalı 600 mln. manatı keçib"".
""Bu potensialı daha da artırmaq lazımdır. Regionlardakı sənaye parkları ölkə sənayesinin simasını formalaşdırır. Pul gəlirlərinin formalaşmasında meyillər rayonların xeyrinə dəyişir. Gələcəkdə əmtəə dövriyyəsi artacaq ki, bu da Azərbaycan iqtisadiyyatının inkişafına müsbət təsir göstərəcək"", - deyə Z.Səmədzadə vurğulayıb.
Millət vəkili əlavə edib ki, Azərbaycan dünyada ən az borcu olan 10 ölkədən biridir: ""Ölkədə borcalma strategiyası hazırlanıb"".
Z.Səmədzadə qeyd edib ki, kommersiya banklarına inam artırılmalıdır, banklarla əhali arasında konsensus yaradılmalıdır.
A.M.
www.oxu.az
"
"Maliyyə naziri büdcənin hazırlanmasından danışdı""2018-ci ilin dövlət büdcəsinin layihəsi hazırlanarkən 2018-2021-ci illərdə makroiqtisadi proqnozlar və qlobal iqtisadi proseslər nəzərə alınıb"".
Oxu.Az APA-ya istinadən xəbər verir ki, bunu Milli Məclisin bugünkü plenar iclasında 2018-ci il üzrə dövlət və icmal büdcəsi layihələrinin müzakirəsi zamanı maliyyə naziri Samir Şərifov deyib.
Nazir bildirib ki, prezident İlham Əliyevin rəhbərliyi altında görülən iqtisadi siyasət tədbirləri hədəflənən nəticələrə, yəni ölkədə makroiqtisadi sabitliyin bərqərar olmasına, milli valyutanın məzənnəsinin sabitləşdirilməsi və ona olan inamın bərpa olunmasının ilkin mərhələsinin təmin olunmasına cari ilin əvvəlindən ötən dövr ərzində nail olduğunu göstərir.
""Belə ki, ötən ilin eyni dövrü ilə müqayisədə ölkə iqtisadiyyatında geriləmənin surəti 3,9 faiz-bənddən 0,6 faiz-bəndə qədər azalıb. Məqsədyönlü siyasət nəticəsində ölkədə qeyri-neft sektoru üzrə 2,5%-lik real artıma nail olunub. Bundan başqa, ticarət və tədiyyə balansı üzrə müsbət saldoya doğru meylləri güclənib. Ticarət dövriyyəsində 4,4 milyard dollar müsbət saldo əldə edilib, o cümlədən dövlətin qeyri-neft sektorunun inkişafına artan maliyyə dəstəyi və qeyri-neft ixracının stimullaşdırılması hesabına dövlətin valyuta ehtiyatlarından qənaətlə istifadə edilməsi, ixrac üzrə xarici ticarət dövriyyəsinin ölkəyə valyuta axınının artması və digər fiskal və monetar tədbirlərin həyata keçirilməsi hesabına 2017-ci ilin əvvəlinə nisbətən 9 ayda icmal büdcəsini kəsiri 12 faiz-bənd azalıb. Belə ki, proqnozlaşdırılan 11,3%-lik icmal büdcənin kəsiri əvəzinə 1,2% səviyyəsində profisit əldə edilib. Dövlət sektorunun məcmu valyuta ehtiyatları isə 10%-dən çox artıb"", - deyə o vurğulayıb.
Qurum rəhbəri qeyd edib ki, 2018-ci ilin dövlət büdcəsi hazırlanarkən ölkənin müdafiə qabiliyyətinin daha da yüksəldilməsi, kənd təsərrüfatı sahəsinin inkişafı, məşğulluğun artırılması və sosialyönümlü tədbirlərin, əhalinin sosial müdafiəsinin gücləndirilməsi ilə bağlı zəruri xərclərin prioritet olaraq qaldığını bəyan edib.
Nazir deyib ki, növbəti il dövlət büdcəsinin gəlirləri 20,127 mlrd. manat, xərcləri isə 20 mlrd. 905,7 mln. manat təşkil edəcək. Beləliklə, dövlət büdcəsinin 778,7 mln. manat kəsirlə icra olunacağı proqnozlaşdırılır.
Mərkəzləşdirilmiş gəlirlər 19 mlrd. 476,329 mln. manat, yerli gəlirlər 650,671 mln. manat, mərkəzləşdirilmiş xərclər 20 mlrd. 181,608 mln. manat, yerli xərclər 724,092 mln. manat məbləğində gözlənilir.
Gəlirlərin mənbələrinə gəlincə, dövlət büdcəsinə fiziki şəxslərin gəlir vergisindən 1,196 mlrd. manat, hüquqi şəxslərin mənfəət (gəlir) vergisindən 2,320 mlrd. manat, əlavə dəyər vergisindən (ƏDV) 4,288 mlrd. manat, ölkə ərazisinə malların idxalına görə ƏDV-dən 1,705 mlrd. manat, sadələşdirilmiş vergidən 380 mln. manat, aksizlərdən 726 mln. manat, ölkə ərazisinə malların idxalına görə aksizlərdən 172 mln. manat, yol vergisindən 91 mln. manat, mədən vergisindən 136 mln. manat, gömrük rüsumlarından 535 mln. manat, aksiz markaların satışından 6,3 mln. manat, dövlət rüsumundan 108 mln. manat, büdcə təşkilatlarının ödənişli xidmətlərindən 460 mln. manat, vergi orqanlarının xətti ilə 140 mln. manat cəlb etmək nəzərdə tutulub.
Xərclərin mənbələri gəldikdə isə ümumi dövlət xidmətlərinə 3 mlrd. 620,257 mln. manat (o cümlədən, qanunvericilik və icra hakimiyyəti orqanlarının saxlanılması xərclərinə 654,946 mln. manat, beynəlxalq fəaliyyət və beynəlxalq təşkilatlara üzvlük haqqı xərclərinə 215,1 mln. manat, elm xərclərinə 128,060 mln. manat, dövlət borcuna və öhdəliklərinə xidmət edilməsi ilə bağlı xərclərinə 2 mlrd. 262,778 mln. manat, Naxçıvan Muxtar Respublikasının büdcəsinə verilən dotasiyaya 281,9 mln. manat), müdafiə xərclərinə 2 mlrd. 738,722 mln. manat, məhkəmə hakimiyyəti, hüquq-mühafizə və prokurorluq orqanlarına 1 mlrd. 329,535 mln. manat, təhsil sahəsinə 2 mlrd. 1,498 mln. manat, səhiyyə sahəsinə 740,661 mln. manat, sosial müdafiə və sosial təminat 2 mlrd. 197,182 mln. manat, mədəniyyət, incəsənət, informasiya, bədən tərbiyəsi və digər kateqoriyalara aid edilməyən sahədə fəaliyyətə 304,289 mln. manat, mənzil və kommunal təsərrüfatı 457,399 mln. manat, kənd təsərrüfatı, meşə təsərrüfatı, balıqçılıq, ovçuluq və ətraf mühitinin mühafizəsi sahəsinə 656,260 mln. manat, sənaye, tikinti və faydalı qazıntılar sahəsinə 4 mlrd. 944,376 mln. manat, nəqliyyat və rabitə sahəsinə 166,791 mln. manat, iqtisadi fəaliyyətə 245,511 mln. manat, əsas bölmələrə aid edilməyən xidmətlərə 1 mlrd. 495,203 mln. manat yönəldiləcək.
Növbəti il Dövlət Neft Fondundan (ARDNF) büdcəyə 9,216 mlrd. manatın transferti nəzərdə tutulub. 2017-ci ildə bu rəqəm 7,5 mlrd. manat və ya 1,716 mlrd. manat az olub.
2018-ci il icmal büdcəsinin gəlirləri 23223,2 mln. manat və ya əvvəlki ilə nisbətən 246 mln. manat (1,1%) çox, xərcləri 26674,1 mln. manat və ya əvvəlki ilə nisbətən 3895,4 mln. manat (12,7%) az nəzərdə tutulub.
Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunun xərclərinin 36,3%-i və ya 1 mlrd. 300 mln. manatı dövlət büdcəsindən birbaşa transfert, 63,7%-i və ya 2 mlrd. 278,8 mln. manatı məcburi dövlət sosial sığorta haqları və sair daxilolmalar hesabına örtüləcək.
İcmal Büdcənin tərkibinə daxil olan Dövlət Neft Fondunun 2018-ci il üçün büdcəsinin gəlirləri 10 mlrd. 676,4 mln. manat nəzərdə tutulur ki, bu da 2017-ci illə müqayisədə 137,5 mln. manat və ya 1,3% azdır. Qeyd olunan məbləğin 9 mlrd. 723,8 mln. manatı və ya 91,1%-i mənfəət neftinin və qazın satışından daxilolmalar təşkil edir. ARDNF-nin 2018-ci il üçün büdcəsinin xərcləri 11 mlrd. 986,5 mln. manat təşkil edəcək ki, bu da 2017-ci illə müqayisədə 3 mlrd. 223,9 mln. manat və ya 21,2% azdır.
İcmal büdcənin tərkib hissəsi olan Naxçıvan Muxtar Respublikasının büdcəsinin gəlir və xərcləri bərabər olaraq 355,3 mln. manat proqnozlaşdırılır ki, bu da 2017-ci illə müqayisədə 4,8 mln. manat və ya 1,3% çoxdur. Naxçıvan Muxtar respublikasına dövlət büdcəsindən ayrılan dotasiyanın məbləği 281,9 mln. manat olmaqla əvvəlki ilə nisbətən 3 mln. manat və ya 1,1% çoxdur.
2018-ci ilin icmal büdcəsinin kəsiri 3 mlrd. 450,9 mln. manat (2017-ci illə müqayisədə 4 mlrd 141,4 mln. manat və ya 54,5% az) və ya nəzərdə tutulan ÜDM-in 5%-i (2017-ci illə müqayisədə 6,2% bənd az) səviyyəsindədir.
ARDNF-nin gəlirləri nəzərə alınmadan icmal büdcənin kəsiri 14 mlrd. 127,3 mln. manat (2017-ci illə müqayisədə 4 mlrd. 278,9 mln. manat və ya 23,2% az) və ya nəzərdə tutulan ÜDM-in 20,4%-i həcmində olacaq ki, bu da 2017-ci illə müqayisədə 6,6% bənd azdır.
A.M.
www.oxu.az
"
"Oqtay Əsədov: 2018-ci ilin dövlət büdcəsi sosialyönümlüdür""Prezident ilham Əliyevin düşünülmüş iqtisadi siyasəti nəticəsində qlobal iqtisadiyyatda baş verən maliyyə böhranlarının Azərbaycan iqtisadiyyatına təsirinin qarşısını almağa imkan verib"".
Oxu.Az APA-ya istinadən xəbər verir ki, bunu Milli Məclisin bugünkü plenar iclasında 2018-ci il üzrə dövlət və icmal büdcəsi layihələrinin müzakirəsi zamanı spiker Oqtay Əsədov deyib.
""Yürüdülən iqtisadi siyasət makroiqtisadi təhlükələrin qarşısını almağa imkan verib. Azəri-Çıraq-Günəşli yataqlarının işlənməsi üzrə sazişin 2050-ci ilədək uzadılması və Bakı-Tbilisi-Qars layihəsinin həyata keçirilməsi Azərbaycanın dayanıqlı iqtisadi inkişafına zəmin yaradıb. Son illərdə həyata keçirilən tədbirlər nəticəsində ölkədə qeyri-neft sektorunun payı 50%-dək yüksəlib. 2018-ci ilin dövlət büdcəsi sosialyönümlüdür. Xərclərin 33,5%-nin sosial sahəyə ayrılması bunu bir daha sübut edir. Növbəti ildə iqtisadi artım proqnozlaşdırılır. 2018-ci ilin dövlət büdcəsi nəzərdə tutulan layihələrin reallaşmasına imkan verəcək"", - deyə o vurğulayıb.
A.M.
www.oxu.az
"
"Valyuta hərracının nəticəsi açıqlandı Bu gün Mərkəzi Bankda Dövlət Neft Fondunun da iştirakı ilə hərrac keçirilib.
Oxu.Az MB-ya istinadən xəbər verir ki, hərracda manatın ortaçəkili məzənnəsi 1,7002 səviyyəsində formalaşıb.
AMB bu gün üçün USD/AZN rəsmi məzənnəsini 1,7002 səviyyəsində müəyyən edib.
L.Ə.
www.oxu.az 
"
"Canet Yellen FES-lə əlaqələrini tamamilə kəsir ABŞ Mərkəzi Bankının ilk qadın rəhbəri Canet Yellen səlahiyyət müddəti başa çatdıqdan sonra FES-in İdarə Heyətinin üzvü kimi qalmayacaq.
Oxu.Az ""Bloomberg"" agentliyinə istinadən xəbər verir ki, Yellenin istefa məktubu dünən ABŞ prezidenti Donald Trampa təqdim edilib.
Nəzərə çatdıraq ki, Yellenin səlahiyyət müddəti  2018-ci ilin fevralın 4-də başa çatır. 
ABŞ prezidenti Donald Trampa ünvanlanan məktubda C.Yellen qlobal maliyyə böhranı şəraitində ölkə iqtisadiyyatında irəliləyişə nail olmaqdan məmnunluğunu ifadə edib: ""Bundan öncəki 10 illə müqayisədə iqtisadiyyatımız daha güclü, qarşılaşa biləcəyimiz qeyri-müəyyənliklərə daha dayanıqlıdır. ABŞ vətəndaşlarının və şirkətlərinin gözləntilərini doğrultmağa nail olduğumuz üçün çox məmnunam"".
ABŞ prezidenti Donald Tramp FES rəhbərliyinə Cerome Powellini təyin edib.
L.Ə.
www.oxu.az
"
"Milli Məclisdə büdcə müzakirələri – VİDEOMilli Məclisin plenar iclasında 2018-ci ilin büdcə zərfinin müzakirəsinə başlanılıb.
Oxu.Az-ın APA-ya istinadən məlumatına görə, iclası spiker Oqtay Əsədov açıq elan edib.
İclasda baş nazir Artur Rasizadə olmaqla, hökumət nümayəndələri iştirak edir.
İclasda Sosial təminatı və müdafiəni həyata keçirən müvafiq icra hakimiyyəti orqanının 2018-ci il büdcəsi, İşsizlikdən sığorta fondunun 2018-ci il büdcəsi, 2018-ci il üçün ehtiyac meyarının həddi, 2018-ci il üçün yaşayış minimumu haqqında, o cümlədən Milli Məclis və Hesablama Palatasının 2018-ci il üçün xərclər smetaları, Vergi Məcəlləsində, İnzibati Xətalar Məcəlləsində, ""Sığorta fəaliyyəti haqqında"", ""Qiymətli kağızlar bazarı haqqında"" və ""Poçt haqqında"" qanuna dəyişikliklərlə bağlı qanun layihələri müzakirə ediləcək.
Plenar iclasın yekununda 2018-ci ilin dövlət və icmal büdcəsi layihələrinin təsdiq ediləcəyi gözlənilir.
Qeyd edək ki, müzakirələr noyabrın 23-dək davam edəcək.

N.О.
www.oxu.az
"
"Rusiya Azərbaycan pomidorlarını geri qaytardı Rusiyanın Baytarlıq və Fitosanitar Nəzarət üzrə Federal Xidmətinin Dağıstan üzrə İdarəsi tərəfindən Yaraq-Qazmalar gömrük keçid məntəqəsinin ""Cənub Gömrük Texminalı"" ASC-də aparılan araşdırma zamanı Azərbaycandan idxal olunan alma və xurmada Kaliforniya qalxanlı yastıcası aşkarlanıb.
Oxu.Az xəbər verir ki, bu barədə FED.az ""Interfax"" agentliyinə istinadən məlumat yayıb. Qeyd olunur ki, Kaliforniya qalxanlı yastıcası ciddi təhlükə yaratmağından məhsulun Rusiyaya idxalına qadağa qoyulmayıb.
Lakin İdarənin əməkdaşları Azərbaycandan 18 ton pomidorun Rusiyaya idxalının qarşısını alıb. Buna səbəb məhsulun müvafiq sənədlərinin saxta olmasıdır. Bu səbəbdən məhsul geri qaytarılıb.
L.Ə
www.oxu.az
"
"“Azərbaycan Hava Yolları” QSC-də təyyarə bələdçisi işləmək istəyən xanımların nəzərinə!""Azərbaycan Hava Yolları"" QSC xanımlar arasında təyyarə bələdçisi vəzifəsinə sənəd qəbulu elan edir. Sənəd qəbulu noyabrın 22-dən dekabrın 22-dək, saat 10:00-dan 12:00-a kimi aparılacaq.
Namizədlər müsabiqə yolu ilə seçiləcəklər.
Müsabiqədə yalnız 18 yaşından 30 yaşınadək, boyu 165 sm-dən az və 180 sm-dən çox olmayan; azərbaycan, rus, inglis və ya digər xarici dillərdə sərbəst danışmağı bacaran, xoş xarici görünüşə malik xanımlar iştirak edə bilər.
Müsabiqədə iştirak üçün aşağıdakı sənədlərin əsli və surətləri tələb olunur:
- şəxsiyyət vəsiqəsi;
- bir fotoşəkil (3х4);             
- xarici pasport;
- diplom, tibbi və xarici dil sertifikatları (əgər mövcuddursa).
Bütün sənədlər ""Azərbaycan Hava Yolları"" (AZAL) QSC-nin Personalla iş üzrə Baş İdarəsinə təqdim olunmalıdır.
Əlavə məlumat üçün ""Azərbaycan Hava Yolları"" (AZAL) QSC-nin Personalla iş üzrə Baş İdarəsinə müraciət etmək olar.
Əlaqə telefonları: 497-26-00 (daxili 24-04; 32-81; 20-74)
www.oxu.az
"
"Gürcüstanda dollar bahalaşdı Gürcüstanda ABŞ dollarının məzənnəsi tarixi rekord həddə yaxınlaşıb.
Oxu.Az FED.az-a istinadən xəbər verir ki, dünən Gürcüstanın nağd valyuta bazarında dolların məzənnəsi 2,7250 lari səviyyəsinə çatıb və hazırda 2,70 GEL/USD səviyyəsində qərarlaşıb. Qeyd edək ki, Gürcüstanda dolların tarixi rekord həddi 2016-cı il dekabrın 22-də (2,8205 lari) qeydə alınıb. Hazırda isə məzənnə tarixi rekord həddən 4,3% aşağıdır.
Xatırladaq ki, son bir ayda Gürcüstanda dollar 10% bahalaşıb.
Gürcüstan Mərkəzi Bankı dolların bahalaşması ilə bağlı yaydığı bəyanatda bildirib ki, baş verən proses movsümi amillərlə əlaqəlidir və müvəqqəti xarakter daşıyır: ""Əgər Mərkəzi Bank məzənnənin artmasında inflyasiya riskini müşahidə edərsə, valyuta bazarına zəruri müdaxilə olunacaq"".
Gürcüstan dolların bahalaşmasının səbəbini regionda əsas ticarət tərəfdaşları olan Rusiya və Türkiyədə analoji prosesin getməsi ilə əlaqələndirir: ""Bu dəfə dollarda bahalaşma müvəqqəti hal olsa da, 2018-ci ildə bütün region ölkələrində və qlobal valyuta bazarında dolların bahalaşması qaçılmaz olacaq"".
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 21-nə Azərbaycan banklarında dollar və avronun alış-satış qiymətlərini təqdim edir:  








L.Ə.
www.oxu.az
"
"""Türk axını""nın ikinci xətti üçün TAP istifadə oluna bilərTrans-Adriatik Qaz Boru Kəmərinə (TAP) əlavə olaraq vurulacaq 10 mlrd. kubmetr həcmində təbii qaz ""Türk axını"" layihəsinin ikinci xətti üçün istifadə oluna bilər.
Oxu.Az APA-ya istinadən xəbər verir ki, bu barədə Enerji Tənzimləyicilərinin Əməkdaşlığı üzrə Agentliyin (ACER) Apellyasiya Şurasının üzvü Maykl Tomadakis ""Anadolu"" agentliyinə açıqlamasında bildirib.
Onun sözlərinə görə, Rusiya qazını Avropa bazarına çıxaracaq ""Şimal axını-2"" layihəsi olduqca əhəmiyyətlidir. Şura üzvü bildirib ki, ""Türk axını"" layihəsinin birinci xəttinin tikintisi davam edir, ikinci xəttin gələcək müqəddəratı naməlumdur: ""İkinci xəttin tikintisi üçün olduqca böyük səylər göstərilir. Lakin biz nəzərə almalıyıq ki, ""Şimal axını-2"" layihəsindən fərqli olaraq, ""Türk axını"" qurudan keçəcək. Buna görə onun işlənməsi böyük vaxt alacaq"".
M.Tomadakis əlavə edib ki, ""Türk axını"" layihəsinin taleyi qismən ""Şimal axını-2"" layihəsinin reallaşdırılmasından asılıdır.
""Şirkətlər qarşılıqlı hörmət və ədalətli rəqabət prinsiplərinə sadiq qalarsa, ""Şimal axını-2"" layihəsinin reallaşdırılmasına heç bir maneə yoxdur. Rus qazının ən ciddi rəqibi elə rus qazıdır"", - deyə o bildirib.
Onun sözlərinə görə, ""Türk axını"" layihəsinin yeni xətti cızılmalıdır: ""Yunanıstan şirkətlərinin ""Qazprom"" ilə imzaladığı niyyət memorandumuna əsasən, boru kəməri Türkiyə-Yunanıstan sərhədindən keçərək İtaliyaya uzana bilər. Ən uyğun marşrut elə TAP layihəsidir. TAP kəmərinə vurulacaq əlavə 10 mlrd. kubmetr həcmində təbii qaz ""Türk axını"" layihəsinin ikinci xətti üçün istifadə oluna bilər"".
L.Ə.
www.oxu.az 
"
"Azərbaycan nefti ucuzlaşdıAzərbaycan nefti ucuzlaşmaqdadır.
Oxu.Az xəbər verir ki, ""AzeriLight"" markalı neftin 1 barelinin dəyəri 0,53 dollar və ya 0,83% azalaraq, 63,34 dollar təşkil edib.
L.Ə.
www.oxu.az
"
"Avropanın 2 nəhəng təşkilatı Londonu tərk edir - VİDEO Böyük Britaniyanın Avropa Birliyini tərk etməsindən sonra bəzi təşkilatlar da ölkədən çıxmağa hazırlaşır.
Oxu.Az xəbər verir ki, bu barədə ""APA TV"" ""Euronews""a istinadən məlumat verib.
Bildirilir ki, Londondakı Avropa Dərman Vasitələri Agentliyi (EMA) Amsterdama, Avropa Bankçılıq Assosiasiyası (EBA) isə Parisə köçürüləcək. Qərar Ümumi İşlər Şurasının iclasında Avropa Birliyinin 27 üzv dövləti tərəfindən də təsdiq edilib. Avropa bank sektoruna nəzarət edən ABA səkkiz ölkəni məhkəməyə verib. Təşkilat dövlətlərin bank sektorunu tənzimləyən qurumların AB-nin qaydalarını düzgün tətbiq edib-etmədiyini yoxlayır.
Avropa Dərman Vasitələri Agentliyi isə insan və heyvanlar üçün əczaçılıq bazarına nəzarət edir. 1995-ci ildə qurulan agentlik dərmanların bazara çıxarılıb-çıxarılmayacağına qərar verir, hər hansı bir dərman lisenziyasının ləğvində iştirak edə bilər. Bununla da maliyyə bazarındakı təxminən 10 minə yaxın iş yerinin İngiltərədən çıxacağı bildirilir. Ölkədə təxminən 700 milyon maliyyə sektorunun 2,2 milyon əməkdaşı Londondadır. Böyük Britaniyada maliyyə sektoru ölkənin iqtisadiyyatının təxminən 12 faizini təşkil edir.

L.Ə.
www.oxu.az
"
"Azərbaycan - Avropa ilə Asiyanın enerji və nəqliyyat körpüsü – Ceyhun Osmanlının məqaləsi “Euronews”daSon günlər Azərbaycan təkcə UEFA Çempionlar Liqasında futbol uğurları ilə deyil, həm də nəqliyyat və enerji bazarlarında strateji addımları ilə bir daha diqqət çəkir.
Oxu.Az xəbər verir ki, bu barədə sabiq millət vəkili Ceyhun Osmanlının “Euronews”da dərc edilən məqaləsində yazılıb. Bildirilib ki, bu ayın əvvəllərində “İpək Dəmiryolu” kimi tanınan Bakı-Tbilisi-Qars dəmir yolunun açılışı olub. Bu layihə Orta Asiya, Çin, Türkiyə, Avropa, Rusiya, İran və Yaxın Şərqlə Qafqaz ölkələrinin strateji əhəmiyyətini artırıb.
826 kilometrlik xətt Azərbaycan Respublikası prezidenti İlham Əliyev tərəfindən Avropanı Asiya ilə birləşdirən ən qısa və etibarlı yol adlandırılıb. Çünki bu dəmir yolu Çin və Avropa bazarları arasındakı məsafəni 15 günə qədər azaldır. Bu da dəniz marşrutundan daha sürətli, eyni zamanda, hava nəqliyyatından daha səmərəlidir.
“Xətt boyunca yeni vergidən azad zonaların yaradılması ilə mövcud Bakı-Tbilisi-Ceyhan neft kəmərinə və Bakı-Tbilisi-Ərzurum təbii qaz boru kəmərinə əlavə olaraq Bakı-Tbilisi-Qars dəmir yolu daha səmərəli və gəlirli nəqliyyat vasitəsidir”, - deyə məqalədə bildirilib.
2016-cı ildə Krımın işğalından sonra Rusiyaya qarşı Avropa ölkələrinin tətbiq etdiyi sanksiyalar nəticəsində hər il dərinləşən izolyasiyasını nəzərə alaraq, BTQ həm də Avropa Birliyi üçün yaxşı xəbərdir. Bu günə qədər Çin və Avropa arasında yalnız Trans-Sibir dəmir yolu əlaqəsi olduğunu nəzərə alaraq, Avropa Birliyi bu layihənin Türkiyə, Azərbaycan, Gürcüstan və Orta Asiya ilə əlaqə yaratmaq üçün çox önəmli olduğunu qəbul etdi. Bu, 1 trilyon dollarlıq infrastruktur planı olan kəmər və yol müəssisəsi üçün regional müttəfiqlər axtaran Çin üçün əlverişli layihədir.
BTQ dəmiryolu tamamlandıqdan sonra Qazaxıstandan Xəzər dənizinə gələrək yeni Bakı Beynəlxalq Dəniz limanına çatan qatarlar, Rusiya və Ermənistandan keçmədən, Gürcüstan və Türkiyə üzərində Avropa üçün yeni bir marşrut seçmək imkanı yaratdı.
Bu layihə Rusiya-Gürcüstan münaqişəsi səbəbindən ləng inkişaf etsə də, Azərbaycan Dövlət Neft Fondunun hesabından Gürcüstan dəmir yolunun bir hissəsinin maliyyələşdirilməsi üçün kredit ayrıldı. Bu da 105 kilometrlik xəttin tikintisində böyük rol oynadı. Yeni açılan Qars-Axalkalaki dəmir yolu 1993-cü ildən bəri istifadə olunmayan Ermənistan və Türkiyə arasında köhnə dəmir yolu xəttinə alternativdir.
Xətt boyunca yeni vergidən azad zonaların yaradılması ilə mövcud Bakı-Tbilisi-Ceyhan neft kəmərinə və Bakı-Tbilisi-Ərzurum təbii qaz boru kəmərinə əlavə olaraq Bakı-Tbilisi-Qars dəmir yolu daha səmərəli və gəlirli nəqliyyat vasitəsidir. Bu baxımdan, qeyd etmək lazımdır ki, Dünya İqtisadi Forumunda 2017-2018-ci illərdə Azərbaycan 138 ölkə arasında 35-ci yeri tutub.
Qeyd edək ki, Cənub Qaz Dəhlizi layihəsinin həyata keçirilməsi ilə regionun nəqliyyat və enerji əlaqələri daha da güclənəcək. Avropa Yenidənqurma və İnkişaf Bankı 2017-ci il oktyabrın 18-də Transanadolu boru kəməri (TANAP) ilə birlikdə Azərbaycan Şahdəniz yatağından təbii qazın Avropaya nəqli prosesində Transanadolu boru kəməri (TANAP) üçün 500 milyon dollar məbləğində maliyyə ayrılmasını təsdiq edib və bu, 2017-ci il oktyabrın 18-də Azərbaycan Şahdəniz yatağından təbii qazın Avropaya nəqli prosesində son dərəcə vacibdir. Bu səbəbdən TANAP üçün 500 milyon dollarlıq bir fond təsdiqləndi. Bu Avropanın Rusiyaya təbii qazdan asılılığını azaldacaq və eyni zamanda, enerji təhlükəsizliyi və diversifikasiyası üçün böyük  addımdır.
Son bir neçə ay ərzində baş tutan digər bir diqqətəlayiq layihə 2049-cu ilin sonuna qədər “Azəri-Çıraq-Günəşli” (AÇG) İstehsal payı müqaviləsinin uzadılmasıdır. Bununla da Azərbaycanın dünya bazarında böyük enerji layihələrinə güvəni və etibarlı ortaq olması bir daha təsdiqləndi.
Bəzi konsorsium üzvlərinin yaratdığı problemlərə baxmayaraq, Azərbaycanın nəhəng enerji şirkəti olan SOCAR bu müqaviləni yekunlaşdırmağı bacardı. Bu müqavilə nəticəsində BP-nin payı 35,8% -dən 30,37%-ə düşərkən, öz payını 11,65% -dən 25% -dək artırdı.
Yeni müqavilə yalnız Azərbaycanın enerji sektorunda 40 milyard dollar dəyərində böyük investisiyalar təmin edilməyəcək, eyni zamanda, Azərbaycan hökuməti üçün 3,6 milyard dollar bonus ödənişini təmin edəcək.
Neft qiymətlərinin düşdüyü və Xəzər Dənizində neft istehsalının riskli vəziyyətdə olduğu 1994-cü ildən sonra müharibə qurbanı olmuş keçmiş Sovet ölkəsinin sonradan böyük neft dövlətilə birgə müqavilələr bağlaması, həqiqətən də, çox çətin oldu.
Müqavilənin imzalanmasından bəri təxminən 500 milyon ton və 3 milyard barel neft satışından əldə olunan gəlir hesabına 27 il sonra yeni şərtlərlə razılaşmaq Azərbaycan üçün əlverişli oldu.
Bundan başqa, əsrin müqavilələrinin davamı da ola bilər. AÇG dərin təbii qaz yatağı gələcəkdə TANAP-ın illik ehtiyaclarını 15 milyard kubmetrə çatdırmaq potensialına malik ola bilər. Bundan əlavə, AÇG-nin yeddinci və yeni istehsal platformasının 2020-ci ildə açılacağı gözlənilir.
Birinci yüzildə neft istehsalında öncül olan Bakı, ötən aylarda BKT və AÇG nümunələrinin göstərdiyi kimi, İpək Yolu boyunca yeni etibarlı nəqliyyat və enerji dəhlizlərinin yaradılmasında əsas vasitədir.
Yaxın Şərqdəki münaqişə, Cənubi Qafqazda gərginlik, İran və Rusiya ilə getdikcə kəskinləşən vəziyyəti nəzərə alsaq, Avropa və Çin, şübhəsiz ki, Azərbaycanda siyasi və iqtisadi cəhətdən sabit bir müttəfiq olmağından faydalanacaq.
Qeyd edək ki, Ceyhun Osmanlı Odlar Yurdu Universitetinin Beynəlxalq əlaqələr və İnnovasiyalar üzrə prorektorudur. 4-cü çağırış Azərbaycan Respublikası Milli Məclisinin deputat olub.
Dünya Bankı və Beynəlxalq Valyuta Fondu Parlament Şəbəkəsinin idarə heyətinin üzvü olub. Eyni zamanda, Avropa Şurası Gənclər və İdman Direktorluğunda gənclər üzrə ekspert kimi iş təcrübəsi də var.
""Al Jazeera"", ""Euronews"", ""European Business Review"", ""EU Today"", ""EU Reporter"",  ""Euractiv""  kimi beynəlxalq media strukturlarında məqalələri dərc edilir.
A.M.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 21-i tarixinə olan valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 1,9959 manat olub.




L.Ə.
www.oxu.az
"
"Neft və qızıl bahalaşdı Dünya birjalarında neft bahalaşır.
Oxu.Az verir ki, WTI neftinin qiyməti 1 barelə görə 0,06 dollar və ya 0,11% artaraq, 56,48 dollar təşkil edib.
Brent markalı neftin 1 barelinin dəyəri isə 0,07 dollar və ya 0,11% artaraq, 62,29 dollar olub.
COMEX-də sonuncu hərraclarda qızılın unsiyasının qiyməti 4,30 dollar bahalaşaraq, 1 279,60 dollar təşkil edib. 
L.Ə.
www.oxu.az
"
"Azərbaycan soğan toxumunu niyə xaricdən alır?Azərbaycanda soğan təsərrüfatında yerli toxumdan az istifadə olunur.
Oxu.Az-ın xəbərinə görə, bu barədə Trend-ə açıqlamasında Ağdam rayonundan olan sahibkar Nadir Hacıyev deyib.
Onun sözlərinə görə, ölkədə ən çox soğan təsərrüfatı ilə məşğul olan rayon Ağdam olsa da, bu rayonda yerli toxumdan istifadə olunmur: 
“Əsasən toxumu Türkiyədən gətiririk. Səbəb isə həmin toxumun məhsuldarlığının çox və xəstəliklərə davamlı olmasıdır. Rayonda yerli soğan toxumlarının yetişdirilməsi ilə məşğul olanlar var idi. Lakin həmin toxumların məhsuldarlığı az idi”.
N.Hacıyev qeyd edib ki, təsərrüfatlarda rayon sahibkarları əsasən xarici toxumlara üstünlük verirlər: 
“Xaricdən gətirilən soğan toxumunun məhsuldarlığı çox olur. Yerli toxumların aqrotexniki qaydada yetişdirilməsi, becərdilməsi çətindir. Sahibkar yerli toxumdan istədiyi məhsuldarlığı ala bilmir. Digər tərəfdən, xaricdən gətirilən toxumlardan əldə edilən məhsulu saxlamaq olur, yerli məhsulda isə bu, alınmır. Bu səbəbdən sahibkarlar təsərrüfatlarda xarici toxuma üstünlük verirlər”.
N.Hacıyev həmçinin deyib ki, xaricdən gətirilən toxumla əldə edilən məhsuldan növbəti il üçün toxum götürməyə şərait yoxdur: 
“Toxumu yetişdirmək üçün aqrotexniki qaydaları bilən mütəxəssislər yoxdur. Ona görə də, toxumlar hər il xaricdən gətirilir”.
S.B.
www.oxu.az
"
"SOCAR hasil etdiyi qazın həcmi açıqlanıb Bu ilin yanvar-oktyabr ayları ərzində Azərbaycan Dövlət Neft Şirkəti (SOCAR) 4,999 mlrd. kubmetr həcmində qaz hasil edib.
Oxu.Az Report-a istinadən xəbər verir ki, bu həcmin 541,2 mln. kubmetri oktyabr ayının hasilatının payına düşüb.
Hesabat dövründə Azərbaycan üzrə qaz hasilatının həcmi 23 667,4 mln. kubmetr təşkil edib. Bu həcmin isə 2 549,3 mln. kubmetri oktyabr ayında hasil edilib.
L.Ə.
www.oxu.az 
"
"Azərbaycan OPEC-in iclasına qatılacaq Azərbaycan noyabrın 30-da Avstriyanın paytaxtı Vyanada keçiriləcək Neft İxrac edən Ölkələr Təşkilatının (OPEC) Nazirlər Şurasının 173-cü iclasına dəvət olunub.
Oxu.Az xəbər verir ki, bu barədə Azertac-a Energetika Nazirliyindən məlumat verilib.
Qeyd edilir ki, iclasda OPEC və qeyri-OPEC ölkələrlə əldə edilən neft hasilatının azaldılmasına dair saziş üzrə öhdəliklər, eləcə də, istehsal kvotanın artırılmasının əsas müzakirə mövzusu olacağı planlaşdırılır.
Azərbaycan OPEC-ə üzv və kartelə daxil olmayan ölkələrlə əldə edilən neft hasilatının azaldılmasına dair Vyana sazişi üzrə öhdəliyini oktyabr ayında da yerinə yetirib. Oktyabr ayında respublika üzrə gündəlik neft hasilatı 800,6 min barel olub. Bunun 746,8 min barelini xam neft, 53,8 min barelini kondensat təşkil edib. Gündəlik 628 min barel xam neft, 53,8 min barel kondensat, 24,3 min barel isə neft məhsulları ixrac edilib.
Respublika üzrə gündəlik neft hasilatı yanvar ayı ərzində 793,9 min barel, fevralda 776,4 min barel, martda 733,3 min barel, apreldə 781,1 min barel, mayda 785,3 min barel, iyunda 793,7 min barel, iyulda 796,7 min barel, avqustda 734,8 min barel, sentyabrda isə 785,7 min barel olub.
OPEC tərəfindən Azərbaycan dəfələrlə saziş imzalanan vaxtdan indiyədək iştirakçılar arasında öhdəliklərini fəal icra edən və liderlik göstərən ölkə kimi qiymətləndirilib.
Xatırladaq ki, ötən il noyabrın 30-da OPEC üzrə gündəlik neft hasilatının 1,2 milyon barel azaldılaraq 32,5 milyon barelə endirilməsi barədə razılıq əldə olunub. Dekabrın 10-da isə Vyanada OPEC üzvləri ilə təşkilata daxil olmayan 11 ölkə, o cümlədən Azərbaycan ümumi hasilatın sutkada 558 min barel azaldılması barədə sazişə imza atıb. Bu il mayın 25-də OPEC Nazirlər Şurasının 172-ci iclası çərçivəsində Neft İxrac Edən Ölkələr Təşkilatına üzv və qeyri-üzv dövlətlər arasında neft hasilatının azaldılmasına dair sazişin müddətinin 2018-ci ilin birinci rübünün sonunadək uzadılması barədə razılıq əldə olunub.
L.Ə.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 21.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az
 
"
"İranlı nazir: OPEC ölkələrinin əksəriyyəti neft hasilatının azaldılmasını dəstəkləyir “OPEC-ə üzv olan ölkələrin, demək olar ki, əksəriyyəti neft hasilatının azaldılması ilə bağlı sazişin müddətinin uzadılmasını dəstəkləyir”.
Oxu.Az APA-ya istinadən xəbər verir ki, bu barədə İranın neft naziri Bijan Namdar Zengani bildirib.
“Təkliflərin böyük hissəsi sazişin uzadılması ilə bağlıdır. Ancaq yekun qərar OPEC ölkələrinin növbəti iclasında qəbul ediləcək”, - deyə nazir bildirib.
Qeyd edək ki, ötən il noyabrın 30-da OPEC üzrə gündəlik neft hasilatının 1,2 milyon barel azaldılaraq 32,5 milyon barelə endirilməsi barədə razılıq əldə olunub. Dekabrın 10-da isə Vyanada OPEC üzvləri ilə təşkilata daxil olmayan 11 ölkə, o cümlədən Azərbaycan ümumi hasilatın sutkada 558 min barel azaldılması barədə sazişə imza atıb.
25 may 2017-ci il tarixində OPEC Nazirlər Şurasının 172-ci iclası çərçivəsində Neft İxrac Edən Ölkələr Təşkilatına (OPEC) üzv və qeyri-üzv dövlətlər arasında neft hasilatının azaldılmasına dair sazişin müddətinin 2018-ci ilin birinci rübünədək uzadılması barədə razılıq əldə olunub.
 
Xatırladaq ki, Azərbaycan Neft İxrac Edən Ölkələr Təşkilatına (OPEC) üzv və kartelə daxil olmayan ölkələrlə əldə edilən neft hasilatının azaldılmasına dair Vyana sazişi üzrə öhdəliyini oktyabr ayında da yerinə yetirib. Energetika Nazirliyi Azərbaycanın oktyabr ayı ərzində gündəlik neft hasilatı ilə bağlı məlumatlarını Birgə Monitorinq Komitəsinin Müştərək Texniki Komissiyasına təqdim edib. Həmin məlumatlara əsasən, bu ilin oktyabr  ayında respublika üzrə gündəlik neft hasilatı  800,6 min barel olub. Bunun 746,8 min barelini xam neft, 53,8 min barelini kondensat təşkil edib. Gündəlik 628 min barel xam neft, 53,8 min barel kondensat, 24,3 min barel isə neft məhsulları ixrac edilib.
Respublika üzrə gündəlik neft hasilatı yanvar ayı ərzində 793,9 min barel, fevralda 776,4 min barel, martda 733,3 min barel, apreldə 781,1 min barel, mayda 785,3 min barel, iyunda 793,7 min barel, iyulda 796,7 min barel, avqustda  734,8 min barrel , sentyabrda isə 785,7 min barel olub.
OPEC tərəfindən Azərbaycan dəfələrlə saziş imzalanan vaxtdan indiyə qədər iştirakçılar arasında öhdəliklərini fəal icra edən və liderlik göstərən ölkə kimi qiymətləndirilib.
L.Ə.
www.oxu.az
"
"Türkiyədə dollar 4 lirəyə yaxınlaşır Dollar türk lirəsinə nisbətdə bahalaşaraq, 3.8996 lirəyə yüksəlib 
Oxu.Az xəbər verir ki, lirə ""Bloomberg""in izlədiyi 20 valyuta arasında dollar nisbətən ən çox ucuzlaşan valyuta olub.
Qeyd edək ki, dünən axşam saatlarına dollar lirəyə nisbətdə 3,82 lirə təşkil edib.   
L.Ə.
www.oxu.az
"
"Benzinin qiymətinin bahalaşması bu sektoru iflic edib Ötən həftə benzinin qiyməti bahalaşandan sonra bəzi avtomobil salonlarında müştəri böhranı yaşanır.
Oxu.Az bildirir ki, paytaxtda fəaliyyət göstərən avtomobil salonlarından FED.az-a verilən məlumata görə, alıcıların azalması idxala da təsir edir.
Benzin bahalaşandan müştərilərimiz azalıb – “Porshe” Bakı mərkəzi
Bu avtomobil markasının Bakıdakı mərkəzinin satış meneceri Adil Əliyev saytımıza açıqlamasında bildirdi ki, “Porshe”nin təklif olunan bütün modellərinin mühərrik həcmi yüksəkdir və Aİ-98 - Aİ-95 markalı benzinin istifadəsi üçün nəzərdə tutulub.
Satış meneceri deyir ki, benzinin qiyməti bahalaşandan sonra mühərrik həcmi böyük olan avtomobillərin alıcıları azalıb: “Benzin bahalaşandan sonra müştərilər bizə müraciət edib soruşurlar ki, “Mühərrik həcmi böyük olan avtomobillərə Aİ-92 markalı benzin vurmaq olarmı?” 
Təbii ki, bunu bilməyənlər Aİ-92 markalı benzindən istifadə edib avtomobillərini xarab edəcəklər. Benzinin qiyməti ilə bağlı olaraq müştərilərimizin azalması bir müddət davam edə bilər və bu da bizim avtomobil idxalımıza təsirsiz ötüşməyəcək”.
Satış meneceri onu da dedi ki, benzinin qiymətinin bahalaşması və alıcı sayının azalmasına baxmayaraq, təklif etdikləri avtomobillərin qiymətlərində dəyişiklik etməyiblər.
Benzinin qiymətindən sonra mühərrik həcmi böyük olan avtomobillərlə bağlı müraciətlər azalıb – “Toyota” Bakı mərkəzi
“Toyota”nın Bakı ofisindən dedilər ki, onlarda Aİ-98 markalı benzinlə çalışan avtomobillər yoxdur. 2017-ci il istehsalı olan RAV 4, Land Cruiser, Camry modelləri isə Aİ-95 markalı benzinlə işləyir.
Bakı mərkəzinin satış məsləhətçisi Tural Məmmədov bildirdi ki, avtomobilləri müştərilərin sifarişi əsasında gətirirlər. Benzinin qiymətinin bahalaşmasından sonra burada müştəri azalması müşahidə olunmur. Amma bildirdilər ki, məhz bu səbəblə mühərrik həcmi daha kiçik olan avtomobillərin alışı üçün müraciətlər arta bilər. Ehtimal olunur ki, bu benzinin qiymət artımı mühərrik həcmi böyük olan avtomobillərin sifarişinə də təsir edəcək.
Müştərilərin azalması ehtimal olunur – “KIA Motors” Azərbaycan
“KIA”-nın Bakı mərkəzindən də dedilər ki, Avro 4-ün dəstəklədiyi avtomobil modelləri, yəni Rio, Serato, Optima, Cadenze Aİ-95 markalı benzinlə işləyir. Mərkəzin satış meneceri Gündüz Məhərrəmli bildirdi ki, “KIA”-nın Bakı nümayəndəliyində Aİ-98 mərkalı benzinlə işləyən avtomobil modelləri satılmır.
Satış menecerinin sözlərinə görə, avtomobil idxalına daha çox dollar və gömrük qiymətləri təsir etsə də, benzinin bahalaşmasının satışa mənfi təsir edəcəyi ehtimal olunur.
Onsuz da satışlar aşağıdır – “Volkswagen” Bakı mərkəzi
Bu avtomobil markasının Bakı ofisindən saytımıza bildirdilər ki, burada satılan bütün modellər Aİ-95 markalı benzinlə işləyir, Aİ-98 markalı benzinlə çalışan avtomobil modelləri yoxdur.
Mərkəzin satış meneceri Fikrət Məmmədov dedi ki, onsuz da satışlar aşağıdır. Benzin qiymətinin bahalaşmasının müştəri sayına təsirini zaman göstərəcək.
Dollar və benzinin bahalaşması satışımıza mənfi təsir edib – “Hyundai” Azərbaycan
Bu avtomobil markasının Bakı ofisinin satış meneceri Güntəkin Mədətova saytımıza bildirdi ki, təklif etdikləri bütün avtomobil modelləri Aİ-95 markalı benzinlə çalışır və Aİ-98 markalı benzinlə çalışan modelləri yoxdur. Onun sözlərinə görə, təqdim etdikləri avtomobil modellərindən qənaət keyfiyyətinə görə ən üstün olanı Elantradır, daha çox yanacaq sərf edən model isə Grand Santafedir.
Satış meneceri deyir ki, benzinin bahalaşması alıcıların azalmasına hələlik o qədər də təsir etməsə də, gələcəkdə belə ehtimal var. Onsuz da dolların bahalaşması avtomobil alıcılığına kifayət qədər mənfi təsir göstərib: “Dollar bahalaşmamışdan əvvəl satışımız çox yaxşı idi. Benzinin bahalaşması da alıcıların azalmasına mənfi təsir göstərəcək”.
Böyük avtomobillərə az sayda müraciət olunur – ""Okean"" Avtosalon
Bu avtosalonun satış müdiri Əlişir Hacıyev deyir ki, 2014/15-ci il istehsalı olan avtomobillər (KIA Optima, yeni Santafe) Aİ-95, 2010/11/12-ci il istehsalı olanlar isə (Hyundai Elantra) Aİ-92 markalı benzinlə işləyir. 2017-ci il istehsalı olan avtomobillər (Lexus 5,7) Aİ-98 markalı benzinlə çalışır.
Avtosalonun satış müdiri fəsilə görə benzin dəyişməklə bağlı məsələyə də aydınlıq gətirərək dedi ki, bu, benzinə aid deyil. Fəsillə əlaqədar olaraq dizel və yağda dəyişiklik olunur.
Salondan bildirdilər ki, benzinin qiymətində qeydə alınan son bahalaşma satışlara təsir etməyib.
L.Ə.
www.oxu.az 
"
"Cənubi Qafqaz Boru Kəmərinin 9 ay üzrə ötürücülük gücü bəlli olduCari ilin yanvar-sentyabr aylarında Cənubi Qafqaz Boru Kəmərinin (CQBK) gündəlik orta ötürücülük gücü təqribən 20,1 milyon kubmetr qaz olub.
Oxu.Az ""BP-Azerbaijan"" şirkətinə istinadən xəbər verir ki, bu ilin ilk üç rübündə CQBK ilə bağlı fəaliyyətlərə təqribən 21 milyon dollar əməliyyat və 636 milyon dollar əsaslı xərclər sərf edilib.
2006-cı ilin sonlarında istismara verilən boru kəməri hazırda Azərbaycan, Gürcüstan və Türkiyəyə “Şahdəniz” qazını çatdırır. Kəmərin iki operatoru var – BP şirkəti CQBK obyektlərinin tikintisi və istismarı üzrə məsul texniki operatoru, SOCAR isə CQBK-nin biznes icrası üzrə məsul kommersiya operatorudur.
Cənubi Qafqaz Boru Kəməri şirkətinin sərmayədarları: BP (operator – 28,8 faiz), “AzCQBK” (10 faiz), “SNG Midstream” (6,7 faiz), “Petronas” (15,5 faiz), “LUKOIL” (10 faiz), “NICO” (10 faiz), və “TPAO” (19 faiz).
L.Ə.
www.oxu.az
"
"Cənubi Qafqaz Boru Kəməri üzrə işlər tamamlanmaq üzrədir Cənubi Qafqaz Boru Kəmərinin Genişləndirilməsi (CQBKG) layihəsi üzrə işlərin 98 faizi görülüb.
Oxu.Az “BP-Azerbaijan”a istinadən xəbər verir ki, cari ilin üçüncü rübü ərzində CQBKG üzrə işlər Azərbaycan və Gürcüstanda boru kəməri marşrutu boyunca uğurla davam edib. Ümumilikdə bu işlərin – tikinti və istismar sınaqları daxil olmaqla, 98 faizi artıq tamamlanıb.
Azərbaycanda əsas kəmər xəttinin inşası işləri tamamlanmaq üzrədir. Təqribən 419 kilometr uzunluğunda borular artıq qaynaq edilib, 380 kilometr boru xəndəyə endirilib və üstü örtülüb. Planlaşdırılmış 5 üfüqi qazma işinin hamısı tamamlanıb. Bundan əlavə, 6 hidro-sınaq bölməsində işlər bitib.
Gürcüstan ərazisində əsas boru kəməri xəttinin inşası işləri tamamlanıb. Əsas kəmər xəttinin istismar sınaqları 90 faiz bitib və 2017-ci ildə başa çatmaq planına uyğundur.
Gürcüstanda hər iki kompressor stansiyasında və nəzarət-ölçü stansiyasında tikinti-quraşdırma işləri və istismar sınaqları davam edib. Birinci kompressor stansiyasında tikinti işləri 100 faiz, istismar sınaqları isə 67 faiz bitib. Bu obyekt 2018-ci ildə istismara verilmək planına uyğun irəliləyir. İkinci kompressor stansiyasında tikinti işləri 82 faiz tamamlanıb. Nəzarət-ölçü stansiyasında (81-ci sahə) tikinti işləri 100 faiz, istismar sınaqları isə təqribən 87 faiz yerinə yetirilib. Bu obyekt 2017-ci ildə hazır olmaq planına uyğun irəliləyir.
L.Ə.
www.oxu.az 
"
"9 ayda AÇG-dən bu qədər neft hasil edilibBu ilin yanvar-sentyabr ayları ərzində Xəzərin Azərbaycan sektorunda yerləşən “Azəri-Çıraq-Günəşli” (AÇG) yataqlar blokundan hasilatın həcmi gündə orta hesabla 585 min barel və ya ümumilikdə təqribən 160 mln. barel, yəni 22 mln. ton təşkil edib. Bu isə ötən ilin müvafiq dövründən 8,3% azdır.
Oxu.Az Report-a istinadən xəbər verir ki, bu barədə yataqlar blokunun operatoru “BP-Azerbaijan” şirkətinin yaydığı məlumatda qeyd olunub.
Hesabat dövründə gündə orta hesabla “Çıraq” platformasından 52 min barel, “Mərkəzi Azəri” platformasından 133 min barel, “Qərbi Azəri” platformasından 120 min barel, “Şərqi Azəri” platformasından 80 min barel, “Dərinsulu Günəşli” platformasından 119 min barel və “Qərbi Çıraq” platformasından 81 min barel neft hasil edilib.
“III rüb ərzində AÇG-dən stabil hasilat təhlükəsiz və etibarlı şəkildə davam edib. Üçüncü rübün sonunda AÇG-də ümumilikdə 114 neft hasilat quyusu və 45 qaz və su injektor quyusu istismarda olub”, - deyə məlumatda qeyd edilib.
İlk üç rüb ərzində AÇG-də 15 neft hasilat quyusu, 4 suvurma quyusu qazılıb. Xatırladaq ki, AÇG yataqlar blokunun birgə işlənməsi və hasil olunan neftin pay şəklində bölüşdürülməsi haqqında (PSA) saziş 1994-cü il sentyabrın 20-də imzalanıb.
Bu il sentyabrın 14-də “Azəri”, “Çıraq” yataqları və “Günəşli” yatağının dərinsulu hissəsinin (AÇG) birgə işlənməsi və hasilatın pay bölgüsü haqqında dəyişdirilmiş və yenidən işlənmiş saziş imzalanıb. Saziş oktyabrın 31-də Azərbaycan parlamenti tərəfindən ratifikasiya olunub.
L.Ə.
www.oxu.az
"
"Göyçay sakinlərinə müjdə: ""Ofisait"" mağazalar şəbəkəsinin sayı sürətlə artmaqdadırEkoloji sağlam ofis və məktəb ləvazimatlarının satışını təşkil edən “Ofisait” mağazalar şəbəkəsinin sayı sürətlə artmaqdadır. 
Şirkətin mətbuat xidmətindən verilən məlumata əsasən, “Ofisait”in daha bir filialı 23 noyabrda saat 11:00-da Göyçay sakinlərinin istifadəsinə veriləcək. Açılış münasibətilə xüsusi endirim və kampaniyalar olacaq.
Topdan qiymətinə pərakəndə devizi ilə daha çox həmvətənimizə yüksək keyfiyyətli xidmət göstərməyi qarşısına məqsəd qoyan “Ofisait” mağazalar şəbəkəsinin yeni filiallarının yaxın gələcəkdə respublikamızın digər rayonlarında da açılması nəzərdə tutulur.
Qeyd edək ki, “Ofisait” mağazalar şəbəkəsində satışı həyata keçirilən bütün məhsulları www.ofisait.com saytı vasitəsilə əldə etmək mümkündür. Siz mənzil və ofislərinizdən internet vasitəsilə istənilən məhsulu sifariş verə bilərsiniz. Sifariş məbləğinin həcmindən asılı olmayaraq, “Ofisait”in gülərüz və dinamik komandası Sizin sifarişinizi operativ olaraq qeyd etdiyiniz ünvana təslim edir. Ödənişlərin isə nəğd və online həyata keçirilməsi mümkündür.
Nəinki dəftərxana, ofis və məktəb ləvazimatları, həmçinin mətbəx və ev əşyaları, elektronik əşyalar, idman məhsulları, uşaq oyuncaqları, kitablar və s. məhsulların bir ünvanda toplandığı “Ofisait” mağazalar şəbəkəsində OYAL, ASSİS, QUİCKS, Cassa, SilSil, Boltexno, Frauzen, Hansbur, Samuray, Zyklen və s. markaları əldə etmək mümkündür.
Göyçay filialının ünvanı: Heydər Əliyev prospekti, köhnə tikiş fabrikinin yanı.
Tel: (+994) 77 441 53 60/ (+994) 50 473 83 84
www.oxu.az
"
"Depozit hərracında tələb təklifi 6 dəfə üstələyibBu gün Mərkəzi Bank tərəfindən vəsaitlərin cəlb edilməsi üzrə növbəti depozit hərracı keçirilib.
Oxu.Az Mərkəzi Banka istinadən  xəbər verir ki, tələb 623,35 mln. manat, hərracın nəticəsində bağlanılmış depozit əqdləri üzrə orta ölçülmüş faiz dərəcəsi isə 10,01% təşkil edib.
Bununla da depozit hərracında tələb təklifi 6,23 dəfə üstələyib.
L.Ə.
www.oxu.az
"
"Bakı Limanı ""Yaşıl Liman"" təşəbbüsü üzrə Avropa İttifaqı ilə əlaqələri genişləndirir“Bakı Beynəlxalq Dəniz Ticarət Limanı” QSC-nin təşəbbüsü ilə 20-21 noyabr tarixlərində Avropa İttifaqının (Aİ) TAIEX aləti çərçivəsində “Yaşıl Limanların İnkişafı” mövzusunda seminar keçirilib.
Bir sıra dövlət qurumlarının və logistika sahəsində fəaliyyət göstərən şirkətlərin mütəxəssislərinin iştirak etdiyi seminarın əsas məqsədi yaşıl və ağıllı limanların inkişafında yeni təşəbbüsləri iştirakçıların diqqətinə çatdırmaq, yaşıl mədəniyyəti təşviq etməkdir.
Qeyd edək ki, 2013-cü ildə Avropa İttifaqının ekoloji, iqtisadi və sosial təminatlarının təmin edilməsi üçün yaşıl infrastrukturdan istifadə strategiyası qəbul edilib. Yeni strategiyanın əsas məqsədi dəniz nəqliyyatı və limanlarda yaşıl infrastrukturun inkişafına yönəlib. Hazırda Bakı Limanı ""Yaşıl Liman"" statusu almaq üçün bu sahədə Avropa İttifaqı ilə əməkdaşlıq etməkdədir.
Bakı Limanının baş direktoru Taleh Ziyadov qonaqları salamlayaraq Bakı Limanının dünya səviyyəli ""Yaşıl Liman"" və logistika mərkəzi kimi inkişaf etdirilməsi üçün ən son texnologiya və ekoloji standartlara üstünlük verildiyini bildirib. “Ələt qəsəbəsində inşa olunan yeni Bakı Limanı MDB ölkələri arasında ""Yaşıl Liman"" statusuna malik ilk liman olacaq. Bu məqsədlə limanda Xəzər hövzəsində ilk dəfə olaraq neftlə çirklənmiş və məişət suları təmizləyən qurğular istismar olunmaqdadır”.
Baş direktor, eyni zamanda, liman əməliyyatlarında alternativ enerji mənbələrinə üstünlük veriləcəyini qeyd edib.
Avropa İttifaqının Azərbaycandakı nümayəndəliyinin rəhbəri Kestutis Yankauskas öz növbəsində, “Yaşıl Limanların İnkişafı” mövzusunda keçirilən TAIEX seminarının əhəmiyyətli olduğunu qeyd edərək daha təmiz enerjiyə keçid dövründə limanların mühüm rol oynadığını bildirib. “Yaşıl limanlara investisiya qoymaq və onları enerji baxımdan daha da səmərəli etmək gələcəyin iqtisadiyyatına qoyulan sərmayədir. Bu baxımdan, Aİ Bakı Limanını dəstəkləməyə və öz bilik və təcrübəsini bölüşməyə hazırdır”.
Seminarda “Bakı Limanında əməliyyat problemlərinə ağıllı həllər”, “Bakı Limanının yaşıl liman konsepsiyası”, “Gələcəyin limanları: ağıllı limana çevrilməsi üçün lazımi həll yolları”, “Davamlılıq, rəqabətin mühüm cəhəti kimi: davamlı və yaşıl təchizat zəncirləri”, o cümlədən “Ətraf mühitin idarə olunması üzrə Aİ qaydaları - qaydaların Bakı Limanında və digər regional limanlara tətbiq etmək imkanları” kimi mövzularda Aİ-nin ekspertləri öz təcrübələrini bölüşərək müzakirələr aparıblar.














L.Ə.
www.oxu.az
"
"Gələn il Rusiyada benzin bahalaşaq 2018-ci ildə Rusiyada benzinin qiymətinin 50 rubla yüksəlməsi gözlənilir. 
Oxu.Az xəbər verir ki, bu barədə rusiyalı ekspertlər proqnoz veriblər. 
Bildirilir ki, Aİ-95 53,35 rubl, Aİ-92 51,85 rubl təşkil edəcək.
Qeyd edək ki, hazırda Rusiyada Aİ-92 benzin 36-38 rubl, Aİ-95 benzin 38-45, dizel yanacağı isə 37-41 rubla satılır.
L.Ə.
www.oxu.az
"
"Ekspert: Yeni qaydalar eyni mənzilin bir neçə nəfərə satlmasının qarşısını alacaq Bir mənzilin bir neçə nəfərə satılması kimi neqativ halların qarşısı alınır.
Oxu.Az xəbər verir ki, bununla bağlı Mülki Məcəlləyə dəyişiklik edilir. Yenilik tikintisi başa çatmayan binalarda mənzillərin alqı-satqısı prosesinin tənzimlənməsi məqsədilə hazırlanıb.Təklifə əsasən, tikintisi başa çatmayan çoxmənzilli binalarda alqı-satqı zamanı müqavilələrin notarial təsdiqi tələb edilir.
İlkin qeydiyyat sənədinin olması vətəndaşda tikintiyə dair əminlik yaradır. Qeydiyyat sənədi tikintinin qanun çərçivəsində həyata keçirildiyini göstərir. Vətəndaş hansısa şirkətdən mənzil almaq istəsə, mütləq tikintisi davam edən binanın qeydiyyat sənədinin olub-olmamasını yoxlamalıdır.
Dəiyişikliyi Oxu.Az-a şərh edən iqtisadçı-ekspert Vüqar Bayramov bildirdi ki, eyni mənzilin bir neçə nəfərə satılması problemi uzun müddətdir müzakirə edilən məsələlərdəndir:  ""Xatırlayırsınızsa, 3 il öncə bununla bağlı təkliflərimi hökumətə də təqdim etmişdim. Artıq həmin təkliflərdən bir neçəsi nəzərə alınaraq “Azərbaycan Respublikasının Mülki Məcəlləsində dəyişikliklər edilməsi haqqında” qanuna dəyişikliklərə əlavə edilib. Yeni qaydalara əsasən, “qabaqcadan qeydiyyat” institutu təkmilləşdiriləcək və mənzillərin satışı zamanı daşınmaz əmlakın dövlət reyestri aparılacaq. Mülkiyyətçi ilə mənzil alan arasında müqavilə notariat qaydada bağlanmalıdır. Bu qaydaların tətbiqi yubansa da, bütün hallarda qanunvericiliyə edilən dəyişikliklər müsbət qiymətləndirilməlidir. Çünki bu mənzil fırıldaqçıların “əl-qolunu bağlayacaq”.
İqtisadçı deyir ki, yeni qaydalar eyni mənzilin bir neçə nəfərə satılmasının qarşısını almağa yardım edəcək: ""Bununla yanaşı, fikrimcə, prosesin tamamən şəffaflaşması üçün bir müddət öncə hazırladığımız təkliflərin hamısının qəbul edilməsinə ehtiyac var. Əvəlla, bir sıra MDB ölkələrində olduğu kimi, Azərbaycanda da tikinti şirkətlərinin internet səhifəsinin olması icbari xarakter daşımalıdır. Tikinti şirkətləri inşa edilən və ya inşa ediləcək binada satılan mənzillərlə bağlı öz internet səhifələrində məlumat yerləşdirir. Bu da imkan verir ki, alıcı hər hansı şirkətin inşa etdiyi binada mənzil almaq istəyərkən həmin şirkətin veb-səhifəsinə daxil olmaqla müəyyən edə bilsin ki, hansı mənzillər satılıb, hansılar satılmayıb. Eyni zamanda, tikinti şirkəti öz saytında hər bir müştəriyə xüsusi kabinet açmalıdır və orada elektron qeydiyyatın aparılması icbari xarakter daşımalıdır. Yəni, məsələn, yeni inşa edilən binada 3-cü blok 10 saylı mənzil satılıbsa, artıq onun məlumatlarını sistemə yenidən daxil etmək olmur, elektron sistem qəbul etmir və bununla da alıcı həmin mənzilin artıq satıldığını bilir. Üçüncüsü, hətta çıxarışı olmayan mənzillərin də satılması zamanı nağd ödənişlər qadağan edilməlidir. Ödənişlər yalnız banklar vasitəsilə həyata keçirilməlidir və həyata keçirilən bank əməliyyatı ilə bağlı bütün məlumatlar şirkətin saytında yerləşdirilməlidir. Dördüncüsü, qanunvericilikdə dələduzluqla məşğul olan tikinti şirkətlərinə qarşı cərimələrin və cəzanın daha da ağırlaşdırılmasına ehtiyac var"".
L.Ə.
www.oxu.az
"
"Sabahdan dövlət büdcəsi layihəsinin müzakirəsinə başlanılır Sabahdan - noyabrın 21-dən Azərbaycan Milli Məclisinin (MM) plenar iclaslarında 2018-ci ilin dövlət büdcəsi layihəsi müzakirə olunacaq.
Oxu.Az Report-a istinadən xəbər verir ki, noyabrın 23-dək davam edəcək plenar iclaslarda baş nazir Artur Rasi-zadə başda olmaqla, hökumət üzvləri iştirak edəcəklər.
Plenar iclasın yekununda 2018-ci ilin dövlət və icmal büdcəsi layihələrinin təsdiqi gözlənilir.
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 20-nə Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az
"
"Bitkoin 8000 dolları keçdi Dünyanın əsas kriptovalyutası sayılan bitkoinin dəyəri yüksəlməkdə davam edir.
Oxu.Az FED.az-a istinadən xəbər verir ki, bitkoin noyabrın 19-da 233 dollar və ya 2.6% bahalaşıb.
Yəni bitkoin günə 7730 dollarla başlasa da, bu saata olan qiyməti 8013 dollardır. Hərracların gedişində isə bitkoinin qiyməti 8100 dollarlıq həddi keçib və qısa müddət ərzində 8101 dollara satılıb. Son bir həftə ərzində isə bitkoin 1887 dollar və ya 31% bahalaşıb.
L.Ə.
www.oxu.az
"
"Özbəkistanda benzin 35 faiz bahalaşdıÖzbəkistanda benzin bahalaşıb. 
Oxu.Az yerli KİV-ə istinadən xəbər verir ki, benzinin qiymətindəki bahalaşma 35 faiz təşkil edib. 
Belə ki, Aİ-80 markalı benzin 28 00 sumdan 3800 suma, Aİ-91 markalı benzin 3000 sumdan 4300 suma yüksəlib. Dizel yanacağı 4100 sum, EKO isə 4200 sum təşkil edir. 
Qeyd edək ki, Özbəkistanda 1 dollar 8069 sum təşkil edir. 
L.Ə.
www.oxu.az
"
"Neft ucuzlaşdı Dünya birjalarında neftin qiyməti müxtəlif istiqamətlərdə dəyişir.
Oxu.Az xəbər verir ki, WTI neftinin qiyməti 1 barelə görə 0,09 dollar və ya 0,16% artaraq, 56,64 dollar təşkil edib.
Brent markalı neftin 1 barelinin dəyəri isə 0,12 dollar və ya 0,19% azalaraq, 62,60 dollar olub.
L.Ə.
www.oxu.az
"
"Manatın bu günə olan məzənnəsi - VİDEOAzərbaycan Mərkəzi Bankı noyabrın 20-si tarixinə valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 1.9941 manat olub.




L.Ə.
www.oxu.az
"
"Sergey Lavrov Azərbaycanla Rusiya arasındakı ticarət əlaqələrindən danışıb “Cari ilin ilk 9 ayında iki ölkə arasında ticarət dövriyyəsi ən azı 60 faizdən çox artıb"".
 
Oxu.Az-ın APA-ya istinadən məlumatına görə, bunu Rusiyanın xarici işlər naziri Sergey Lavrov Azərbaycan prezidenti İlham Əliyev ilə görüşdə bildirib.
Nazir deyib ki, bu, ticarət dövriyyəsinin azalması tendensiyasının qarşısını almaq və investisiya qoyuluşu sahəsində tempi artırmaq istiqamətində çox ciddi addımdır: ""Bu il Stavropolda uğurla keçirilmiş Regionlararası Forumu qeyd etməliyəm. Bakıda parlamentlərarası komissiyanın iclası keçirilib. Biz diplomatik münasibətlərin 25 illiyi ilə əlaqədar həmkarımla qarşılıqlı səfərlər etmişik. Moskvada arxiv sənədlərinin sərgisi keçirilib. Sabah bu tarixə həsr edilmiş əlavə tədbir keçirəcəyik. “ADA” Universitetinə çıxış etmək dəvətinə görə təşəkkürümü bildirmək istəyirəm”.
 
Sergey Lavrov həmçinin qeyd edib ki, Rusiya ATƏT-in Minsk qrupunun həmsədrlər üçlüyünün üzvü kimi düyünün açılmasına hərtərəfli kömək göstərməkdə və Dağlıq Qarabağ münaqişəsinin həlli istiqamətində irəliləyişi təmin etməkdə maraqlıdır.
 
“Burada biz sizinlə tamamilə razıyıq ki, bu istiqamətdə fəal səylər göstərmək lazımdır”, deyə nazir vurğulayıb.
L.Ə.
www.oxu.az 
"
"Bitkoinin qiyməti yeni rekord qırdıSon hərraclar zamanı bitkoin kriptovalyutasının qiyməti 8004.59 dollara çatıb.
Oxu.Az technote.az-a istinadən xəbər verir ki, bu göstərici isə bir gün əvvəlki hərraclarda olan göstəricidən 10.4% çoxdur.
Kriptovalyuta 8 noyabrda 7882 dollarlıq göstəriciyə çatmış, lakin sonra 30% aşağı düşərək 5605 dollara qədər ucuzlaşmışdı. Mütəxəssislər həmin hadisəni “Bitcoin Cash”in məşhurlaşması ilə əlaqələndirirdilər. “Coinmarketcap” birjasının məlumatına əsasən hazırda “Bitcoin Cash”in qiyməti 1015.47 dollar civarındadır.
Qeyd eddək ki, bu ilin əvvəlindən bütün kriptovalyutaların bazar kapitalizasiyası 17.7 milyard dollardan 228.14 milyard dollara yüksəlib. İlin əvvəlindən başlayaraq bitkoinin qiyməti isə 800% artıb.
A.M.
www.oxu.az
"
"İdxal olunan avtobusların dəyəri 2.4 dəfə artıb  Bu ilin yanvar-sentyabr aylarında Azərbaycan 138 ədəd avtobus idxal edib.
Oxu.Az xəbər verir ki, bu barədə Report Dövlət Statistika Komitəsinə istinadən məlumat yayıb.
Qeyd edilir ki, bu sayda avtobusların ümumi dəyəri 9 281,2 min ABŞ dolları təşkil edib.
Bu ilin 9 ayında ölkəyə idxal olunan avtobusların sayı ötən ilin müvafiq dövründən 2,3 dəfə, dəyəri isə 2,4 dəfə artıq olub.
L.Ə.
www.oxu.az 
"
"Mənzil alanlar üçün vacib xəbər: bu tələb qadağan edilir-VİDEOBir mənzilin bir neçə nəfərə satılması kimi neqativ halların qarşısı alınır.
Oxu.Az xezerxeber.az-a istinadən bildirir ki, bununla bağlı Mülki Məcəlləyə dəyişiklik edilir.
Yenilik, tikintisi başa çatmayan binalarda mənzillərin alqı-satqısı prosesinin tənzimlənməsi məqsədilə hazırlanıb.Təklifə əsasən tikintisi başa çatmayan çoxmənzilli binalarda alqı-satqı zamanı müqavilələrin notarial təsdiqi tələb edilir.
İlkin qeydiyyat sənədinin olması vətəndaşda tikintiyə dair əminlik yaradır. Qeydiyyat sənədi tikintinin qanun çərçivəsində həyata keçirildiyini göstərir.Vətəndaş hansısa şirkətdən mənzil almaq istəsə, mütləq tikintisi davam edən binanın qeydiyyat sənədinin olub-olmamasını yoxlamalıdır.
Əmlak məsələləri üzrə ekspert Nüsrət İbrahimov deyir ki, digər dəyişikliklə tikintisi başa çatmayan binalardakı mənzilin pulunu tam şəkildə almaq qadağan edilir. İndiyə qədər bir sıra tikinti şirkətləri mənzilin pulunu əvvəlcədən alıb, daha sonra tikinti başa çatmamış aradan çıxırdılar.
Sözügedən təkliflər Milli Məclisin plenar iclasında müzakirəyə çıxarılacaq.

L.Ə.
www.oxu.az 
"
"Dünyanın ən bahalı 10 yeməyi - FOTOLARBakıda  hansısa restoranda oturub, yemək yeyib iki nəfərə 25-30 manat hesab verəndə həmin yerin baha olması ilə bağlı şikayətlər eşidirik, xüsusən də qiymət keyfiyyətlə uzlaşmayanda. Amma  bəs düşünmüsünüz ki,  insanlar bir qab yeməyə görə nə qədər xərc edə bilər?
Dünyanın ən bahalı 10 yeməyini diqqətinə təqdim edirik.
Matsutake göbələyi
Aşpazlar onu parlaq, zəngin ədviyyatlara xas qoxusuna görə qiymətləndirir. Çin, Koreya və xüsusən də Yaponiyada bu göbələk delikates hesab olunur. Ona görə də bəzən onu yapon  trüfeli adlandırırlar. Matsutaki qrildə hazırlanır, öncədən isə soya sousunda yüngülcə basdırma olunur və süfrəyə düyü ilə təqdim olunur. Bir pors göbələk 1000 dollar qiymətinədir.
Bagel 
Bagel – həlqə şəklində hazırlanan xırçıltılı  və qızılı rəngdə üz qabığı olan ənənəvi yəhudi çörəyidir. Onu Nyu-Yorkda Westin Hotel-də çalışan baş aşpaz Frenk Tujaq bişirir. Bagelin içliyi kərə pendiri və İtaliyanın Alba  bölgəsindən olan ağ trüfel və qodji giləmeyvəsindən hazırlanmış jeledən ibarətdir, üzərinə isə zərif qızılı plastinkalar örtülür. Begeli istənilən vaxt otel nömrəsinə sifariş etmək və ya səhər yeməyi zamanı otelin barında sifariş etmək mümkündür. Sifariş 24 saat öncədən qəbul olunmalıdır. Bu təam sizə 1000 dollara başa gəlir.
The Zillion Dollar Lobster Frittata (omlet)
The Zillion Dollar Lobster Frittata omleti Nyu-Yorkun “Norma’s в Le Parker Meridien Hotel”inin müştərilərinə servis olunur.  Omar (iri dəniz xərçənginin) pəncələri üzərində təqdim olunan omlet yuxarıdan 280 qram sevryuqanın (uzunburun baliq) qara kürüsü ilə bəzənir. Yeməyin qiyməti 1000 dollardır. Amma istəsəniz sizə bir az ucuz başa gələ bilər, siz təxminən 30 qramı 65 dollar olan kürüdən imtina edə bilərsiniz.
Craftsteak Wagyu Ribeye Steak
Yapon – vaqyu texnologiyası ilə hazırlanmış mərmər kimi mal əti üzərində Ribey steyki, $2800
Bu fəvqəladə yeməyin ərsəyə gəlməsi üçün öküzlərə xüsusi otlar yedirdir və pivə içirdirlər. Heyvanlara mütəmadi massaj edirlər ki, onların əti zərif olsun. Nəticədə, xüsusən də omeqa 3 yağları ilə zəngin bir məhsul alınır, bu isə orqanizm üçün çox faydalıdır. Bu yeməyin dəyəri 2800 dollardır.
Bildirçin yumurtalı trüfellə, Omar və ağbalıq kürüsü
Ən bahalı nemətlərdən hazırlanmış bu yemək  “Xarabalıqdan çıxmış milyonçu” filminin çıxışının şərəfinə hazırlanmış ziyafətdə qonaqlara təqdim olunub. Boşqabda ağ trüfel, qabığı kəsilmiş bildirçin yumurtası, pomidor,  üstü krablarla örtülmüş şotland omarı (xərçəng), ağbalıq kürüsü və qızıl yarpaq verilib.  Belə görünür ki, yalnız xarabalıqdan çıxan milyonçu özünə qiyməti 3200 dollar olan yeməyi rəva görə bilər.
Pizza Royale 007
Domeniko Krolla –  portretli pizzalarla məşhurlaşmış şef aşpazdır. Misal üçün. Bonda həsr olunmuş və təbii olaraq, Pizza Royale 007 adlanan pizzasında o, fransız konyakında basdırılmış omardan və şampan içərisində kürüdən istifadə edir. Cəsus pizzasının dəyəri 4200 dollardır.
Densuke qara qarpızı
Qara densuke qarpızı yalnız Yaponiyanın Xokkaydo adasında bitir. Dadı ənənəvi adi qarpızdan dəfələrlə şirindir. Qara qarpız ucuz əyləncələrdən deyil, bir dəfə onu 6100 dollara alan olub.
Yubari –kral yemişi
Ilk üçlükdə Yaponiyadan daha bir nadir və qeriadi bir tərəvəz yer alıb.
Yubari yemişi iki müşk yemişinin hibrididir, parlaq narinci rəngli, sulu və şirin dadı vardır. Bu yemiş (qovun) növü ideal dairəvi formaya sahibdir. Yubarini tez-tez bahalı hədiyyə kimi dəyərli qonaqlara bağışlayırlar. Qaydaya əsasən bir deyil iki ədəd hədiyyə olunur. Ən bahalı yemiş cütü $22 872 dollara satılıb.
Almas, albinos-ağbalıq kürüsü
Ən baha kürü heç də qara kürü deyil, bu kürü almas adlanır, o, albinos-ağbalığın kürüsüdür, İrandan ixrac olunur. Almas xalis qızıldan olan balaca bankalarda satılır. Kürü dənələri fərqli rənglərdə solğun bozdan ağ rəngə qədər ola bilir. Dənələrin rəngi nə qədər açıq olarsa kürü bir o qədər bahadır. Bir porsun qiyməti 25 min – 35 min dollar arasında dəyişir. Londonun “Caviar House & Pruner” kürü evində satılır.
Albanın ağ trüfell
Albadan olan ən böyül trufel  $160 406 dollara satılıb.
L.Ə.
www.oxu.az
"
"Azərbaycan “Dubay Ekspo 2020”də iştirak edəcəkBirləşmiş Ərəb Əmirliklərinin (BƏƏ) Dubay əmirliyində “Ekspo 2020” ümumdünya sərgisi üçün əsas hazırlıqlardan biri hesab olunan 2-ci beynəlxalq iştirakçılar toplantısı (IPM – International Participants Meeting) keçirilib.
Heydər Əliyev Fondundan Oxu.Az-a verilən məlumata görə, toplantıda iştirakçı ölkələr “Ekspo 2020” ərəfəsində görülən işlər və gələcək planlar barədə çıxış ediblər.
Heydər Əliyev Mərkəzinin direktoru Anar Ələkbərov Azərbaycanın beynəlxalq sərgilərdə iştirak təcrübəsi, o cümlədən son illərdə Milan, Antalya və Astanada keçirilən ekspo sərgilərində milli pavilyonla ugurla təmsil olunması barədə məlumat verib. İclas çərçivəsində Azərbaycan Respublikasının “Dubay Ekspo 2020”də iştirakı haqda müqavilə imzalanıb.
“Dubay Ekspo 2020”nin baş direktoru və BƏƏ-nin beynəlxalq əməkdaşlıq üzrə dövlət naziri Rim Al Həşimi planlaşdırma təqvimi üzrə əldə olunan nailiyyətlər və gələcək mərhələlər barədə danışıb.
Beynəlxalq Sərgilər Bürosunun baş katibinin müavini Dimitri Kerkentzes əldə olunan nəticələri yüksək qiymətləndirərək deyib: “Bizim üçün bu gün fikrimizi hazırlıq işlərinə yönəltmək və üç ildən sonra dünyanı “Dubay Ekspo 2020”də qəbul etməyə tam hazır olmaq çox vacibdir”.
Qeyd edək ki, “Zehinləri birləşdirək, gələcəyi quraq” 2020-ci ildə keçiriləcək “Dubay Ekspo”nun əsas mövzusudur. 438 hektar ərazidə yaradılacaq beynəlxalq sərgidə 180 ölkənin iştirak edəcəyi və 25 milyon ziyarətçinin gələcəyi gözlənilir. “Dubay Ekspo” 2020-ci il oktyabrın 20-dən 2021-ci il aprelin 21-ə qədər davam edəcək.
S.B.
www.oxu.az
"
"Azərbaycan nefti bahalaşıbAzərbaycan neftinin qiyməti bahalaşmaqda davam edir.
Oxu.Az xəbər verir ki, “AzeriLight” markalı neftin 1 barelinin qiyməti 0,72 dollar və yaxud 1,14% artaraq 63,87 dollar təşkil edib.
Xatırladaq ki, “AzeriLight” neftinin minimal qiyməti 2001-ci ilin dekabrında (19,15 dollar), maksimal qiyməti isə 2008-ci ilin iyulunda (149,66 dollar) qeydə alınıb.
S.B.
www.oxu.az
"
"Azərbaycanda benzinin qiyməti bahalaşıbRespublikamıza xaricdən idxal edilən “Aİ-95” premium və “Ai-98” super markalı benzinin qiymətində artım baş verib. Hazırda “Aİ-95” premium markalı benzinin yeni qiyməti 1,25 AZN, “Ai-98” super markalı benzinin qiyməti 1,50 AZN təşkil edir.
Oxu.Az xəbər verir ki, Report-a SOCAR-dakı mənbələrdən verilən məlumata görə, bunun səbəbi həmin markalı benzinin başqa ölkələrdən idxal edilməsidir.
Qeyd olunur ki, “Aİ-95” və “Ai-98” markalı benzinin qiyməti dünya bazarında premium markalı benzinin qiymət tendensiyasından asılıdır.
Elə buna görədir ki, qiymət artımı respublikamızda istehsal olunan və sürücülərin böyük əksəriyyətinin istifadə etdiyi “Aİ-92” markalı benzinə şamil olunmur. Yəni istər “Aİ-92” markalı benzinin, istərsə də dizel yanacağının qiymətində dəyişiklik olmayacaq.
Bütün bunlar bir yana, “Aİ-95” premium markalı və “Ai-98” super markalı benzindən sürücülərin az qismi istifadə edir. 
Bu isə bu markalarda yanacağa olan tələbatın “Aİ-92” markalı benzinə olan tələbatdan qat-qat az olmasından irəli gəlir.
Üstəlik, bu markadan olan yanacaq xarici idxalla əlaqədar olduğundan onun qiyməti də Tarif Şurası tərəfindən tənzimlənmir. Yeni qiymətlər yalnız lüks avtomobil sürücülərinə təsir edəcək.
Qeyd etdiyimiz kimi, respublikamıza xaricdən gətirilən və müəyyən mənada xarici bazarlardakı qiymətlərdən asılı olan “Aİ-95” premium markalı və “Ai-98” super markalı benzinin qiyməti sərbəst təyin edilir. Eyni zamanda bu markadan olan benzinin qiyməti həm region, həm də dünyanın digər ölkələrində bahalaşıb.
Məsələn, Rusiyada “Ai-95” markalı benzinin topdansatış qiyməti 1,7%, “Ai-92” markalı benzinin qiyməti isə 2,3% artıb, Gürcüstanda isə oktyabr-noyabr aylarında dizel yanacağının qiyməti 6-11 tetri, benzinin qiyməti isə 5-10 tetri artıb.
Bütün bunlar onu göstərir ki, proses digər ölkələrdə də baş verir. Respublikamıza xaricdən idxal edilən “Aİ-95” premium markalı və “Ai-98” super markalı benzinin qiymətindəki artım isə qonşu Rusiyadan və Gürcüstandan fərqli olaraq benzinin digər növlərinin qiymətinə təsir etməyəcək.
S.B.
www.oxu.az
"
"Benzin və dizelin qiyməti bu gecə bahalaşacaq? – YENİLƏNİB + AÇIQLAMABu gün axşam saatlarından etibarən Bakıda satılan “AI-95 Premium” markalı benzinin bahalaşacağı ilə bağlı məlumatlar yayılıb.
Oxu.Az xəbər verir ki, məlumatlara görə, Tarif Şurasının qərarı ilə “AI-95 Premium” benzini bu gecədən yeni qiymətlə satışa çıxarılacağı gözlənilir. Bundan başqa, dizel yanacağının da qiymətində artım olacağı bildirilir.
Məsələyə aydınlıq gətirmək üçün Tarif Şurası ilə əlaqə saxladıq. Tarif Şurasından Ölkə.Az-a bildirdilər ki, Azərbaycanın istehsal etdiyi benzin bahalaşmayacaq.
“Benzinin qiymətinin dəyişdirilməsi ilə bağlı Tarif Şurasına müraciət daxil olmayıb. Hazırda bununla bağlı hər hansı məsələ müzakirə olunmur”.
Qeyd edək ki, Tarif Şurası Azərbaycanda istehsal olunan mal və xidmətlərin qiymətini tənzimləyir. Azərbaycan isə “Aİ-92” markalı benzin istehsal edir. Bahalaşacağı deyilən “Premium Euro-95” markalı benzin isə xaricdən idxal olunur. Xaricdən idxal olunan məhsulların qiymətinin tənzimlənməsi Tarif Şurasına aid olmadığı üçün “AI-95 Premium” markalı benzin qiyməti də qurum tərəfindən tənzimlənmir.
19:03
Bakıdakı yanacaqdoldurma məntəqələrində bu gün axşam saatlarından etibarən Avropa standartlarına uyğun “AI-95 Premium” benzinin bahalaşacağı gözlənilir.
Oxu.Az xəbər verir ki, BAKU.WS-in əldə etdiyi məlumata görə, Tarif Şurasının qərarı ilə “AI-95 Premium” benzini bu gecədən yeni qiymətlə satışa çıxaracaq.
Bundan başqa, dizel yanacağının da qiymətində artım olacağı bildirilir.
Qeyd edək k ki, “Premium Euro-95” markalı benzin Azərbaycana xaricdən gətirilir. Bu benzinlər isə “Avro-4” standartlarına uyğundur. “AI-98” markalı benzin kimi, “AI-95 Premium2”da ölkəyə Rumıniyadan idxal olunur.
S.B.
www.oxu.az
"
"Yenilənmiş “Google Maps”dən istifadə asanlaşacaqGoogle” şirkəti “Google Maps” xəritəsinin dizaynını yeniləyib. Yaxın həftələrdə axtarış sisteminin xəritəsi mobil proqramlar, veb versiya, axtarış, “Google Earth” xidməti və “Android Auto” avtomobil informasiya sistemlərində fərqli şəkildə görünəcək.
Oxu.Az ICTnews-a istinadən xəbər verir ki, yeni xəritələrdə obyektlər haqda informasiya istifadə rejimindən (axtarış, avtomobil naviqasiyası və ya ictimai nəqliyyatda gediş) asılı olaraq göstəriləcək. Birinci rejimdə restoran, mağaza və müəssisə, ikinci rejimdə yanacaqdoldurma və avtodayanacaqlar, üçüncü rejimdə isə avtobus dayanacaqları və metro stansiyalarına üstünlük veriləcək. Bu yanaşma xəritəni həddən artıq yükləməyə imkan verməyəcək.
Yeni rəng sxemi eyni amala xidmət edir: müxtəlif obyekt tipləri müxtəlif rəngli nişanlarla işarələnir, nişanlar isə daha informativ olub. İndi “Google”un xəritəsində restoran və kafelər narıncı, mağazalar göy, aptek və klinikalar çəhrayı, əyləncə sənayesi obyektləri və görməli yerlər dəniz dalğası, banklar və xidmət sahəsi müəssisələri bənövşəyi, dövlət idarələri və kilsələr boz, park və bağçalar yaşıl, ictimai nəqliyyat isə açıq-mavi rənglə işarələnir.
L.Ə.
www.oxu.az
"
"Mənzil alanların DİQQƏTİNƏMilli Məclisin Hüquq siyasəti və dövlət quruculuğu komitəsinin iclasında Mülki Məcəlləyə dəyişikliklər müzakirəyə çıxarılıb.
Oxu.Az xəbər verir ki, MM-dən APA-ya verilən məlumata görə, komitə sədri Əli Hüseynli bildirib ki, sənəd qanunvericilik təşəbbüsü qaydasında ölkə prezidenti tərəfindən parlamentə təqdim olunub.
Məcəllənin bir sıra maddələrinə zəruri düzəlişlər edilib.
Təklif olunan düzəlişlər ölkədə tikinti sektorunda olan bəzi mübahisəli məqamların aradan qaldırılmasına yönəlib. Belə ki, hazırda inşası başa çatmayan binalarda mənzillərin alqı-satqısı, vətəndaşların mülkiyyət hüquqlarının qeydiyyatı ilə bağlı, mənzillərin eyni zamanda bir neçə şəxsə satılması kimi problemlər mövcuddur. Mülkiyyətçi ilə mənzil alan arasında müqavilə notariat qaydada bağlanmalıdır. Bu qayda dünya təcrübəsində tətbiq olunur və milli qanunvericilikdə də əksini tapmalıdır.
Təqdim olunan qanun layihəsi daşınmaz əmlaka sərəncam verilməsi və onun dövlət reyestrinin aparılması sahəsində fəaliyyətin təkmilləşdirilməsi, tikintisi başa çatmayan binalarda mənzillərin alqı-satqısı prosesinin tənzimlənməsi məqsədilə hazırlanıb. Tikintisi başa çatmayan çoxmənzilli binalarda mənzillərə sərəncam verilməsi haqqında müqavilələr notariat qaydasında təsdiqlənməli və daşınmaz əmlakın dövlət reyestrində təminat qeydi aparılmalıdır.
Təminat qeydinin aparılmasının xüsusiyyətləri Mülki Məcəllənin 147-ci maddəsi ilə müəyyən olunur. Burada nəzərdə tutulan “qabaqcadan qeydiyyat” institutu təkmilləşdirilərək “torpaq sahəsi barədə təminat qeydi” institutu olaraq formalaşdırılıb. Mənzillərin satışı zamanı mülkiyyətçi torpaq sahəsi barədə alıcının xeyrinə təminat qeydini notarius və daşınmaz əmlakın dövlət reyestri vasitəsilə aparacaq. Bu qeyd şəffaf şəkildə, elektron qaydada, mülkiyyətçinin reyestrə birbaşa müraciəti olmadan həyata keçirilir. Bildirilib ki, layihənin bir üstünlüyü də  tikintisi başa çatmayan binadan mənzil alan alıcının üzərinə mənzilin alış qiymətini tikinti başa çatmazdan əvvəl tam şəkildə ödəmək öhdəliyinin qoyula bilməməsi ilə bağlıdır. Bu zaman ödəmələr tikintinin mərhələləri üzrə hissələrlə həyata keçirilməlidir.
Müzakirələrdən sonra layihə plenar iclasa tövsiyə olunub. 
E.Ə.
www.oxu.az
"
"Dolların üç günlük məzənnəsi açıqlandıAzərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 20.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az
"
"Bu ərazilərdə elektrik enerjisinin verilişində fasilələr yaranacaq""Azərişıq"" ASC abonentlərinə xəbərdarlıq edib.
Dövlət şirkətinin mətbuat xidmətindən Oxu.Az-a bildirilib ki, ""Azərenerji"" ASC-yə məxsus 110/35/10  kV-luq Əhmədli yarımstansiyasında aparılan təmir işləri ilə əlaqədar olaraq  18 noyabr 2017-ci il tarixində, saat 01:30-dan 04:30-a qədər Xətai rayonu Əhmədli yaşayış massivinin bir hissəsində (General Şıxlı, Nəsrəddin Tusi, Sarayev, Neapol, Məhəmməd Hadi, Sadıqcan, Telnov küçələri) elektrik enerjisinin verilişində qısamüddətli fasilələr yaranacaq.
Yaranmış narahatlığa görə ""Azərişıq"" ASC istehlakçılardan üzr istəyir.
E.Ə.
www.oxu.az
"
"Kərə yağı Fransada yoxa çıxdı - VİDEOFransada kərə yağı böhranı başlayıb.
Oxu.Az xəbər verir ki, supermarketlərin piştaxtaları artıq boşalıb. Ekspertlərin rəyinə görə, bundan əvvəl Fransada İkinci Dünya Müharibəsi dövründə belə bir böhran yaşanmışdı.
Qıtlığa səbəb isə istehsalın azalması, Avropa İttifaqında südə kvotanın tətbiqinin ləğv edilməsidir. Onu da qeyd edək ki, böhran yağın qiymətinin bahalaşmasına gətirib çıxarıb.

L.Ə.
www.oxu.az
"
"""Expressbank"" müştəriləri üçün xüsusi güzəştlər""Expressbank"" MasterCard növlü kart sahibləri üçün yeni - Priceless Specials proqramına start verir. Artıq ""Expressbank""ın bütün Mastercard® və Maestro® kart sahibləri Bakının bir çox xidmət və satış nöqtələrində müxtəlif kateqoriyalar üzrə (kafe, restoran, sağlamlıq, spa, parfümeriya, mebel, ev aksesuarları, gül butikləri və digər sektorlar)  eksklüziv endirimlər əldə edəcəklər.
Kampaniya ilə bağlı müvafiq satış nöqtələrinin siyahısı və endirimlər haqqında ətraflı məlumatı www.mastercard.az saytına daxil olmaqla öyrənmək mümkündür. Amma bu da son deyil! ""Expressbank""ın kartlarıyla alış-veriş edən müştərilər nəinki endirim, həmçinin ExpressClub layihəsi çərçivəsində 20%-dək “cashback” qazanırlar. 
Xatırladaq ki, ""Expressbank""dan Maestro kartlarını 6 AZN,  MasterCard Standart kartlarını isə 8 AZN-ə əldə edə bilərsiniz. Həmçinin hesaba minimum 400 AZN ilkin mədaxil etməklə MasterCard Gold, 800 AZN ilkin mədaxillə isə MasterCard Platinum kartlarını pulsuz sifariş etmək mümkündür. İstənilən Expresspay terminalı və mobil pul kisəsi vasitəsilə bankın kartlarına dərhal, rahat və komissiyasız vəsait yerləşdirə bilərsiniz.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 4000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"Dolların yaxın 6 il üzrə məzənnəsi ilə bağlı PROQNOZAnalitiklər yaxın altı il ərzində dolların aqibəti barədə proqnoz veriblər.
Oxu.Az FED.az-a istinadən xəbər verir ki, ABŞ valyutasının gələcəyi barədə proqnoz maliyyə təşkilatlarının ən nüfuzlu analitikləri arasında geniş müzakirə mövzusu olub.
Morgan Stanley bankının analitikləri bildirir ki, yaxın 6 ildə dollar dünya iqtisadiyyatının artımı fonunda dəyərdən düşəcək. Onların proqnozuna əsasən, gələcək iqtisadi artım Federal Rezerv Sisteminin faiz dərəcəsinin təsirinin azalmasını təmin edəcək.  
L.Ə.
www.oxu.az
"
"""Azərişıq"" yenə vəd verdi: Elektrik enerjisi təchizatında problem olmayacaq Payız-qış mövsümündə abonentlərin elektrik enerjisi ilə təchizatında heç bir problem olmayacaq.
Oxu.Az ""Azərişıq"" ASC-nin mətbuat xidmətinə istinadən xəbər verir ki, 2018-2019-cu ilin payız-qış mövsümü əvvəlki illərdən yaxşı mənada fərqlənəcək: ""Son illərdə apardığımız yenidənqurma, əsaslı təmir-tikinti işləri bunu deməyə əsas verir. Xüsusilə də dağ və dağətəyi rayonlarda hava şəraitinin sərt keçməsi ehtimalı ilə əlaqədar əlavə mal-materiallarımız, avadanlıqlarımız, maşın-mexanizmlərimiz var, ehtiyatımız böyükdür"".
Qeyd edilib ki, hazırda bütün yarımstansiyalarda təftiş işləri davam etdirilir: ""Havanın şıltaqlığı nəticəsində hər hansı qəza baş verərsə, həmin qəzaların operativ şəkildə aradan qalıdırılmasına tam hazırıq. Bizim 24 saat fəaliyyət göstərən çağrı mərkəzimiz var. Abonentlər 199 nömrəsinə zəng edərək problemlərini rahat şəkildə deyə bilərlər"".
Ötən 11 ildə ""Azərişıq"" ASC-nin balansındakı paylayıcı elektrik şəbəkələrində 40 ədəd 110 kV-luq yeni yarımstansiya tikilib. Yeni inşa edilmiş 35 kV-luq yarımstansiyaların sayı isə 141-ə çatır. 2006-2017-ci illərdə 4894 transformator və komplekt transformator məntəqəsi inşa olunub. 577 514 dayaq quraşdırılıb, 45 818 kilometr uzunluğunda hava və kabel xətti çəkilib. Silsilə və kompleks tədbirlər hesabına ""Azərişıq"" ASC-nin regional elektrik şəbəkələrində texniki itkilər 2017-ci ilin 9 ayının yekununa görə 9,9%-ə endirilib. Respublika üzrə elektrik şəbəkələrinin qoyuluş gücü “Azərişıq” ASC-nin yarandığı 2015-ci ilin əvvəlindəki 9500 meqavoltamperdən 2017-ci ilin sonuna bu göstərici 11 900 meqavoltamperə çatdırılacaq.
ASC-dən bildirilib ki, Bakı şəhərinin elektrik şəbəkələrində irimiqyaslı yenidənqurma işləri aparılmaqla yeni güc mərkəzləri yaradılıb, elektrik enerjisi itkilərinin azaldılması, enerji haqlarının vaxtında və tam şəkildə yığılması üçün təşkilati və texniki islahatlar aparılıb, beynəlxalq standartlara uyğun 110 və 35 kV-luq dairəvi elektrik təchizatı sxemləri yaradılıb, yeni 110, 35, 10, 6 və 0,4 kV-luq elektrik şəbəkələri infrastrukturu yaradılıb. Şəhərin paylayıcı elektrik şəbəkəsinin normalara uyğun istismarının təşkili, qorunub saxlanılması, gözlənilən inkişafa uyğun artan elektrik güclərinin qarşılanması üçün lazımi texniki tədbirlərin, yəni mövcud köhnəlmiş şəbəkənin yenilənməsi, genişləndirilməsi, yeni güc mərkəzlərinin, 110 və 35 kV-luq dairəvi elektrik təchizat sxemlərin yaradılması, qəza hallarında operativliyin yüksəlməsi və dayanıqlı elektrik enerjisi təminatının yaradılması üçün 22 ədəd 110 kV-luq, 77 ədəd 35 kV-luq, 1974 ədəd 10-6 kV-luq YS inşa edilib, 28 093 km müxtəlif gərginlikli elektrik veriliş xətləri çəkilib, 239 532 ədəd dayaq quraşdırılıb.
“Azərişıq” ASC tərəfindən regionlarda 18 ədəd 110 kV-luq, 64 ədəd 35 kV-luq, 2920 ədəd 10-6 kV-luq YS inşa edilib, 17 725 km müxtəlif gərginlikli elektrik veriliş xətləri çəkilib, 337 982 ədəd dayaq quraşdırılıb. Bütün bunlar əsas verir ki, bu payız-qış mövsümü ərzində ""Azərişıq"" ASC-nin abonentlərinə göstərdiyi xidmətin səviyyəsi digərlərindən fərqlənəcək. Abonentlərin elektrik enerjisi ilə təchizatında heç bir problem olmayacaq, tələbat tamamilə ödəniləcək.
L.Ə.
www.oxu.az
"
"Ümumi daxili məhsul istehsalı azalıb  2017-ci ilin yanvar-oktyabr aylarında ölkədə fəaliyyət göstərən müəssisə, təşkilat və fərdi sahibkarlar tərəfindən 56481,5 milyon manatlıq və ya əvvəlki ilin müvafiq dövrünə nisbətən 0,7 faiz az ümumi daxili məhsul istehsal edilib.
Oxu.Az Dövlət Statistika Komitəsinə istinadən xəbər verir ki, bu dövrdə iqtisadiyyatın qeyri-neft sektorunda istehsal olunmuş əlavə dəyər 2,1 faiz artıb, neft sektorunda isə 6,0 faiz azalıb.
Qeyri-neft sektorunun ÜDM-də xüsusi çəkisi 62,7 faiz təşkil edib. Əlavə dəyərin 40,2 faizi sənayedə, 10,2 faizi ticarət; nəqliyyat vasitələrinin təmiri, 8,8 faizi tikinti, 6,9 faizi nəqliyyat və anbar təsərrüfatı, 5,8 faizi kənd təsərrüfatı, meşə təsərrüfatı və balıqçılıq, 2,4 faizi turistlərin yerləşdirilməsi və ictimai iaşə, 1,7 faizi informasiya və rabitə, 16,7 faizi isə digər sahələrdə istehsal olunub.
Məhsula və idxala xalis vergilər ÜDM-nin 7,3 faizini təşkil edib. Əhalinin hər nəfərinə düşən ÜDM 5806,7 manata bərabər olub.
L.Ə.
www.oxu.az
"
"Daşınmaz əmlak üzərində sərəncam verilməsi daha operativ həyata keçiriləcəkAzərbaycan Mülki Məcəlləsi və ""Daşınmaz əmlakın dövlət reyestri haqqında” qanuna dəyişikliklər bu gün parlamentin plenar iclasında müzakirə olunaraq təsdiqlənib.
Oxu.Az Report-a istinadən xəbər verir ki, Mülki Məcəlləyə dəyişiklik 148.2.1-ci maddənin əlavə olunmasını nəzərdə tutur. Yeni maddəyə əsasən, hüquq sahibinin istəyi ilə “Elektron hökumət” portalında yerləşdirilmiş daşınmaz əmlakın dövlət reyestrindən çıxarış əsasında daşınmaz əmlak üzərində sərəncam verildiyi hallarda çıxarışın notarius və ya qanunla müəyyən edilmiş hallarda bu cür notarial hərəkəti etməyə hüququ çatan digər vəzifəli şəxslər tərəfindən daşınmaz əmlakın dövlət reyestrindən elektron informasiya sistemləri vasitəsilə “Notariat haqqında” qanuna uyğun olaraq real vaxt rejimində əldə ediləcək.
“Daşınmaz əmlakın dövlət reyestri haqqında” qanuna da eyni məzmunlu dəyişiklik edilir (5.1.2-ci maddə).
Qeyd edək ki, “Azərbaycan Respublikasının Mülki Məcəlləsində dəyişiklik edilməsi haqqında”, eləcə də, “Daşınmaz əmlakın dövlət reyestri haqqında” qanuna dəyişiklik layihələri daşınmaz əmlaka sərəncam verilməsi sahəsində mexanizmlərin daha da təkmilləşdirilməsi, vətəndaş məmnunluğunun təmin edilməsi məqsədilə hazırlanıb. Bu məqsədlə daşınmaz əmlakın dövlət reyestri “Elektron hökumət” portalına inteqrasiya olunacaq, hüquq sahibinin istəyi olduqda (məsələn, hüquq sahibi tərəfindən daşınmaz əmlakın dövlət reyestri tərəfindən çıxarış təqdim edilmədikdə) notarius və ya bu cür notarial hərəkəti etməyə hüququ çatan digər vəzifəli şəxs həmin portal vasitəsilə daşınmaz əmlakın dövlət reyestrindən çıxarışı real vaxt rejimində özü əldə edəcək, bununla da daşınmaz əmlak üzərində sərəncam verilməsi daha operativ həyata keçiriləcək.
L.Ə.
www.oxu.az
"
"NIKOIL | Bank ipoteka faizlərini 7%-dək azaltdıNIKOIL | Bank əhaliyə verilən ipoteka kreditlərinin sayına görə bank bazarının liderlərindən biridir.  Bank 2006-cı ildən etibarən Azərbaycan İpoteka Fondu ilə sıx əməkdaşlıq edərək ipoteka kreditlərinin verilməsi üzrə fəaliyyətini davam etdirir. İpoteka krediti üzrə dövlət şərtlərinə uyğun olaraq kreditlər 30 il müddətinədək 150 000 AZN məbləğinə qədər verilir.
NIKOIL | Bank AİF vasitəsilə verilən standart ipoteka kreditləri üzrə faiz dərəcəsini illik 7% müəyyənləşdirdi. İlkin ödəniş məbləği daşınmaz əmlakın 20%-i həcmindədir. Əlavə olaraq, AİF vasitəsilə verilən ipoteka kreditləri üzrə Bankın təkliflərinə əsasən müştərilərin iki seçim haqqı var:
Seçim 1: illik 7%-lə 20% ilkin ödəniş;
Seçim 2: illik 8%-lə 15% ilkin ödəniş.  
Dövlət ipoteka fondu ilə əməkdaşlıq sayəsində NIKOIL | Bank vətəndaşların yaşayış şəraitinin yaxşılaşdırılması prosesindəki fəaliyyətini uğurla davam edir.
NIKOIL | Bank Azərbaycan rayonları və Bakı üzrə inkişaf etmiş satış şəbəkəsinə malik olan universal maliyyə-kredit təşkilatıdır. Bank hesab, depozit, kart, kredit və zəmanət əməliyyatları da daxil olmaqla, müasir və etibarlı bank xidmətləri paketi təklif edir. Şirkət saytı (www.nikoil.az) ziyarət etməklə və ya (012) 981 qısa nömrəsinə zəng etməklə bütün bank məhsulları haqqında, aksiyaları və xüsusi təklifləri haqqında məlumat əldə etmək mümkündür. Bankın sosial şəbəkədə rəsmi səhifə ünvanı  - https://www.facebook.com/bank.nikoil
www.oxu.az
"
"Sığorta bazarının cari vəziyyəti bəlli oldu 2017-ci ilin yanvar-oktyabr ayları ərzində Azərbaycanda fəaliyyət göstərən 21 sığorta şirkəti tərəfindən 462,653 mln. manat sığorta haqqı toplanıb.
Oxu.Az Maliyyə Bazarlarına Nəzarət Palatasına istinadən xəbər verir ki,  həmin dövr ərzində sığorta şirkətləri tərəfindən həyata keçirilən ödənişlərin həcmi isə 204,637 mln. manat təşkil edib.
Cari ilin ilk 10 ayı ərzində sığorta bazarında toplanmış hər 100 manat sığorta haqqının 44 manatı sığorta hadisələrinin ödənişinə yönəldilib. Qeyd edək ki, 2016-cı ilin müvafiq dövründə bu göstərici 45 manat olub.
Könüllü sığorta bazarı üzrə haqlar ötən ilin müvafiq dövrü ilə müqayisədə 35,099 mln. manat artaraq 307,302 mln. manat təşkil edib. Bu sığorta növləri üzrə ödənişlər isə 15,222 mln. manat artaraq, 158,9 mln. manata yüksəlib.
Cari ilin müvafiq dövrü ərzində sektor üzrə məcmu sığorta ödənişlərinin 78 %-i könüllü, 22%-i isə icbari sığorta növlərinin payına düşüb.
L.Ə.
www.oxu.az
"
"Əhalinin xərcləri və yığdığı pullar Bu ilin yanvar-oktyabr aylarında ölkə əhalisinin nominal gəlirləri əvvəlki ilin eyni dövrünə nisbətən 8,2 faiz artaraq, 40190,7 milyon manata çatıb.
Oxu.Az xəbər verir ki, onun hər nəfərə düşən həcmi orta hesabla 4131,9 manat təşkil edib.
Bu dövr ərzində gəlirlərin 85,3 faizi son istehlak xərclərinə, 8,5 faizi vergilər, sosial sığorta və könüllü üzvlük haqlarının, 1,8 faizi kreditlər üzrə faizlərin ödənilməsinə sərf edilib.
Vəsaitlərin 4,4 faizi isə yığıma yönəldilib. Bütün icbari və könüllü ödənişlər edildikdən sonra əhalinin sərəncamında 36773,0 milyon manatlıq vəsait qalıb.
L.Ə.
www.oxu.az 
"
"FES bu il 1, gələn il 3 faiz artımına gedəcək - PROQNOZFederal Rezerv Sisteminin San-Fransisko üzrə rəhbəri Con Ulyams bu il bir, gələn il üç faiz artımına gediləcəyini açıqlayıb. 
Oxu.Az xarici mətbuata istinadən xəbər verir ki, C.Ulyams FES-in mərhələli şəkildə faiz artımına getməsinin daha məqsədəuyğun olduğunu deyib.
O, faizlərin əvvəl-axır 2,5 faiz səviyyəsinə çatdırılacağını bildirib. 
Qeyd edək ki, C.Ulyams 2011-ci ildən FES-in San-Fransisko üzrə rəhbəridir. 2018-ci ildən FOMC-da səs hüququna sahib olacaq.  
L.Ə.
www.oxu.az
"
"Vahid Əhmədov: 10 ildir ki, Rəqabət Məcəlləsini qəbul edə bilmirik""Düz 10 ildir ki, Rəqabət Məcəlləsini qəbul edə bilmirik. Çünki bazarda inhisarçılıq mövcuddur"". 
Oxu.Az  Report-a istinadən xəbər verir ki, bunu Qlobal Sahibkarlıq Həftəsi çərçivəsində Bakıda keçirilən tədbirdə Milli Məclisin İqtisadi siyasət, sənaye və sahibkarlıq Komitəsinin üzvü Vahid Əhmədov deyib.
Onun sözlərinə görə, hazırda Azərbaycanda qadınlar kişilərdən daha çox hüquqa malikdir: ""Hazırda qadınlar bizdən daha çox hüquqa malikdir. Mən həmişə demişəm ki, millətimiz işgüzardır. Bircə bu millətə dəyməyin, işləsinlər, vergilərini ödəsinlər. Sizi əmin edirəm ki, belə olsa, ölkədə qiymətlər indikindən 2 dəfə ucuz olar"".
Deputat deyib ki, dövlət büdcəsininin müzakirəsi üçün qeyri-hökumət təşkilatları da cəlb edilə bilər: ""6-7 il öncə biz müxtəlif ictimai təşkilatları büdcə müzakirəsinə dəvət edirdik. İndi də elə olmalıdır. Büdcəni daha geniş kütlə ilə müzakirə etməliyik"".
L.Ə.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 17-nə Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az
"
"""DəmirBank"" ""Mastercard"" kartları ilə eksklüziv endirimlər""DəmirBank"" ""Mastercard"" kart sahibləri hər gündən daha çox zövq ala bilər. Bunun üçün müştərilər MasterCard-ın təqdim etdiyi ""Priceless Specials"" proqramından yararlana bilər.
Proqram çərçivəsində Bakının bir çox xidmət və satış nöqtələrində aşağıdakı kateqoriyalar üzrə eksklüziv üstünlüklər və endirimlər ətmək mümkündür:
• Kafe və restoranlar
• Hotel (SPA və restoranlar)
• Parfümeriya
• Sağlamlıq
• Mebel və ev aksesuarları
• Gül butikləri
• və digər sektorlar
https://eu.mastercard.com/a/az/qiymetsiz/ saytına daxil olmaqla proqramla bağlı satış və xidmət nöqtələrini və endirimlər haqqında ətraflı məlumatı öyrənə bilərsiniz.
""DəmirBank""dan Mastercard sifariş etmək üçün ""DəmirBank""ın istənilən filialına müraciət edə və ya kartı online sifariş verə bilərsiniz. Online sifariş üçün bir neçə kanaldan istifadə edə bilərsiniz:
• http://demirbank.az/ saytı
• Bankın rəsmi ""Facebook"" və ""Instagram"" səhifələri
• 149 Müştəri xidmətləri
• info@demirbank.az ünvanı
• ""DəmirBank""ın yeni ""Whatsapp"" hesabına da yazaraq sual və sifarişlərinizi verə bilərsiniz: +99450 2252 149.
Qeyd etmək lazımdır ki, ""DəmirBank"" kartları ilə Azərbaycan və dünyanın 200-dək ölkəsində bir çox ticarət və xidmət müəssisələrində mal və xidmətlərə görə heç bir komissiya tutulmadan nağdsız ödənişlər həyata keçirmək mümkündür.
Bankla əlaqə saxlamaq üçün:
Məlumat Mərkəzi: (012) 149
http://www.demirbank.az
www.facebook.com/demirbank.az
www.oxu.az
"
"Bu il pensiyalara neçə milyard vəsait xərclənib? - RƏSMİ Cari ilin yanvar-sentyabr aylarında pensiya və müavinətlərin maliyyələşdirilməsinə 2 mlrd. 524,5 mln. manat vəsait yönəldilib ki, bu da ötən ilin müvafiq dövrünə nisbətən 196,9 mln. manat və ya 8,5% çoxdur.
Oxu.Az Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fonduna istinadən xəbər verir ki, vəsaitin 97,3%-ini pensiya xərcləri təşkil edib.
2017-ci ilin 9 ayı ərzində əhaliyə 67,7 mln. manat məbləğində müavinət ödənilib ki, bunun da 24,8%-i hamiləliyə və doğuma görə, 25,1%-i əmək qabiliyyətinin müvəqqəti itirilməsinə görə, 14,7%-i dəfn üçün, 35,4%-i isə digər məqsədlər üçün ödənilən müavinətlərə yönəldilib.
2017-ci il oktyabrın 1-i vəziyyətinə Əmək və Əhalinin Sosial Müdafiəsi Nazirliyi yanında Dövlət Sosial Müdafiə Fondunda 1 mln. 325,7 min nəfər pensiyaçı qeydiyyatda olub ki, bu da ölkə əhalisinin 13,6%-ini təşkil edir. Onların 59,2%-i yaşa, 29,4%-i əlilliyə, 11,4%-i isə ailə başçısını itirməyə görə pensiya alır.
Təyin olunmuş aylıq pensiyaların orta məbləği ötən ilin müvafiq dövrü ilə müqayisədə 6,5% artaraq, 203,7 manat təşkil edib və orta aylıq əməkhaqqının 38,8%-nə bərabər olub.
Ölkədə pensiyaçıların sosial müdafiəsini gücləndirmək məqsədilə prezidentinin 2017-ci il 21 yanvar tarixli 2611 nömrəli sərəncamına əsasən 2016-cı il üzrə istehlak qiymətləri indeksinə uyğun olaraq cari ilin 1 yanvar tarixinə bütün növ əmək pensiyalarının sığorta hissəsi indeksləşdirilərək artırılıb.
""Əmək pensiyaları haqqında"" qanunda dəyişikliklər edilməsi barədə"" 2017-ci il 10 mart tarixli 543–VQD nömrəli qanuna əsasən 2017-ci il 1 iyul tarixindən əmək pensiyasının baza hissəsi ləğv edilib və əmək pensiyasının minimum məbləği 110 manat müəyyən olunub. Qanuna edilmiş dəyişikliyə müvafiq olaraq yaşa görə pensiya almaq üçün kişilərin yaş həddi 2017-ci il iyulun 1-dən başlayaraq 2021-ci il iyulun 1-dək, qadınların yaş həddi isə 2017-ci il iyulun 1-dən başlayaraq 2027-ci il iyulun 1-dək hər il 6 ay artırılır.
2017-ci il oktyabrın 1-i vəziyyətinə 376,1 min nəfərə sosial müavinətlər təyin olunub. Yaşa görə müavinət alanların sayı 24,8 min nəfər, əlilliyə görə - 156,5 min nəfər, ailə başçısını itirməyə görə - 41 min nəfər, sağlamlıq imkanları məhdud olduğuna görə müavinət alan 18 yaşadək uşaqların sayı isə 72,3 min nəfər olub.
Əmək pensiyası almaq hüququ olmayan 54 min nəfərə kommunal, nəqliyyat və digər xidmətlər üçün müavinət verilib.
Valideynlərini itirmiş və valideyn himayəsindən məhrum olmuş uşaqların 354 nəfər qəyyumuna aylıq müavinət verilib. Bununla yanaşı, şəhid ailələrinin, müharibə əlillərinin, Çernobıl AES-də baş vermiş qəzanın ləğvində iştirak edərək I və II qrup əlil olmuş şəxslərin və müddətli hərbi xidmət qulluqçularının 8,8 min ailəsinə 16,1 min uşaq üçün aylıq müavinət verilib. Bundan əlavə, 1022 nəfər bir yaşadək uşağa görə 1006 ailəyə və beşdən çox uşağı olan 3 min qadına 8,8 min uşaq üçün sosial müavinət verilib.
2017-ci ilin 9 ayı ərzində Əmək və Əhalinin Sosial Müdafiəsi Nazirliyi tərəfindən 74763 nəfərə, o cümlədən 64064 uşağın doğulmasına görə, 4500 nəfərə radiasiya qəzası nəticəsində əlil olmuş şəxslərin müalicəsi üçün, 3785 nəfərə penitensiar müəssisələrində cəza çəkməkdən azad edilmiş şəxslərə və həyatını itirmiş 2414 nəfərin dəfni üçün birdəfəlik müavinətlər verilib.
Cari ilin oktyabrın 1-i vəziyyətinə əmək xəsarəti və ya peşə xəstəliyi nəticəsində 428 nəfər zərərçəkən kompensasiya alıb.
Ölkədə 98,3 min aztəminatlı ailənin 404,6 min nəfər üzvü ünvanlı dövlət sosial yardımı almış və onun bir nəfərə düşən orta aylıq məbləği 36 manat təşkil edib. Cari ilin əvvəli ilə müqayisədə ünvanlı dövlət sosial yardımı alanların sayı 27,5% azalıb.
Azərbaycan prezidentinin təqaüdünü almış şəxslərin sayı 59,3 min nəfər olub.
L.Ə.
www.oxu.az
"
"“Bitcoin” 8 min dollara yaxınlaşdı“Bitcoin”in qiymətində artmaqda davam edir. 
Oxu.Az xəbər verir ki, ötən ili 900 dollar səviyyəsində tamamlayan “Bitcoin” 2017-ci ildə gözlənilməyən  performans nümayiş etdirir.
“Bitcoin” bu gecə 8 min dollara yüksələrək yeni rekorda imza atıb. 
L.Ə.
www.oxu.az
"
"“Azərsun” şəkər bazarını itirirAzərbaycanda qənd və şəkər tozu istehsalı kəskin azalıb.
Oxu.Az xəbər verir ki, bu haqda məlumatı “Marja”yayıb. 
Rəsmi statistik rəqəmləri analiz edən sayt yazır ki, 2017-ci ilin yanvar-oktyabr aylarında 190,8 min ton qənd və şəkər tozu istehsal edilib. Bu, 2016-cı ilin 10 ayı ilə müqayisədə 46,5% azdır. 2016-cı ilin yanvar-oktyabr aylarında Azərbaycanda 356,6 min ton qənd və şəkər tozu istehsal edilib.
İstehsal azaldığından isə idxal artır. Dövlət Gömrük Komitəsinin məlumatına görə, 2017-ci ilin 10 ayı ərzində Azərbaycana 151 milyon dollar dəyərində 328 min ton şəkər idxal edilib. Bu, 2016-cı ilin eyni dövrü ilə müqayisədə 51% çoxdur. 2017-ci ilin 10 ayı ərzində Azərbaycandan 36,5 milyon dollar dəyərində 56 min ton şəkər ixrac edilib.
Azərbaycanda şəkər tozu istehsalçısı “Azərsun Holdinq”dir. Holdinqin 2006-cı ildə istifadəyə verdiyi İmişli Şəkər Zavodunun illik gücü 300-350 min ton civarındadır. Rəsmi statistika və zavodun istehsal gücününü müqayisəsini apararaq qeyd etmək olar ki, İmişli Şəkər Zavodu yarı gücü ilə işləyir.
İmişli Şəkər Zavodu, xammalının bir qismini şəkər çuğunduru yetişdirən yerli torpaq mülkiyyətçilərindən, digər hissəsini isə idxal olunan xam şəkər hesabına təmin edir. 
Qeyd edək ki, Azərbaycanın Ukraynadan şəkər tozu idxalı artıb. Bu idxal ilə digər iri ticarət şirkətləri məşğul olurlar.
E.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 17-si tarixinə valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 2,0070 manat olub.




L.Ə.
www.oxu.az
"
"Neft ucuzlaşdı, qızıl bahalaşdı Dünya birjalarında neftin qiyməti müxtəlif istiqamətlərdə dəyişib.
Oxu.Az xəbər verir ki, WTI neftinin qiyməti 1 barelə görə 0,15 dollar və ya 0,27% artaraq, 55,29 dollar təşkil edib.
Brent markalı neftin 1 barelinin dəyəri isə 0,17 dollar və ya 0,28% azalaraq, 61,19 dollar olub.
COMEX-də sonuncu hərraclarda qızılın unsiyasının qiyməti 4,40 dollar bahalaşaraq, 1 282,60 dollar təşkil edib.
L.Ə.
www.oxu.az
"
"Bakıda Azərbaycan-Rusiya işgüzar görüşü keçirildi - FOTOBu gün İqtisadiyyat Nazirliyinin dəstəyi, Azərbaycanda İxracın və İnvestisiyaların Təşviqi Fondunun (Azpromo) təşkilatçılığı ilə Bakı Biznes Mərkəzində Azərbaycan-Rusiya işgüzar görüşü keçirilib.
Oxu.Az “Report”a istinadla xəbər verir ki, tədbirdə rəsmi şəxslərlə yanaşı, hər iki tərəfdən kənd təsərrüfatı, sənaye, maliyyə, konsaltinq, tikinti, logistika və xidmət sahəsində fəaliyyət göstərən 80-dən çox iş adamı iştirak edib.
İqtisadiyyat nazirinin müavini Sahib Məmmədov Azərbaycan-Rusiya əlaqələrinin strateji əməkdaşlıq səviyyəsində olduğunu, iki ölkə arasında Rusiya ilə əməkdaşlığa böyük önəm verdiyini qeyd edib.
Nazir müavini bildirib ki, Azərbaycanın ilk ticarət nümayəndəliyi məhz Rusiya Federasiyasında yaradılıb. 2017-ci ilin 9 ayı ərzində hər iki ölkə arasında ticarət əlaqələri ötən ilin müvafiq dövrünə nisbətən 6,5% artıb, Azərbaycanda Rusiya kapitallı 700-ə yaxın şirkət fəaliyyət göstərir. Son 5 il ərzində Azərbaycan və Rusiya arasında 50-ə yaxın biznes-forum və işgüzar görüşlərin keçirildiyini vurğulayan nazir müavini hazırkı işgüzar görüşün iqtisadi əlaqələrin genişləndirilməsində əhəmiyyətini vurğulayıb.
Rusiyanın Azərbaycandakı səfiri Vladimir Doroxin Azərbaycan və Rusiya arasında əməkdaşlığın inkişaf qeyd edib.
Rusiyanın Sankt-Peterburq nümayəndə heyətinin rəhbəri, Sankt-Peterburqun Sahibkarlığın və İstehlak Bazarının İnkişafı Komitəsinin sədri Elgiz Kaçayev Azərbaycan və Sankt-Peterburq arasında iqtisadi əlaqələrin inkişafı barədə məlumat verib və Sankt-Peterburqun iqtisadi potensialına dair təqdimatla çıxış edib.
""Azpromo""nun rəhbəri Rüfət Məmmədov son dövrlər Azərbaycanda qeyri-neft ixracının genişləndirilməsi, investisiyaların təşviqi sahəsində həyata keçirilən tədbirlər barədə məlumat verərək, ixraca dəstək mexanizmlərinin Azərbaycanın xarici iqtisadi əlaqələrinin genişləndirilməsində, ixrac imkanlarının artırılmasında əhəmiyyətini vurğulayıb.
Bildirilib ki, hazırda Azərbaycanın növbəti ixrac missiyası Rusiyanın Sankt-Peterburq şəhərindədir.
Tədbirdə Azərbaycan-Rusiya İşgüzar Şurasının icraçı direktoru Çingiz Məmmədyarov “Azərbaycanda biznes imkanları” və “X5 Retail Group” marketlər şəbəkəsinin Şimal-Qərb ölkələri üzrə filialının baş direktorunun müavini Olqa Volkova “İri marketlər şəbəkələrinin rəflərinə necə çıxmalı"" mövzusunda təqdimatlarla çıxış ediblər.
Tədbirdə Sankt-Peterburqa aid film nümayiş olunub.
İşgüzar görüş iş adamları arasında ikitərəfli görüşlərlə davam etdirilib, əlaqələrin genişləndirilməsi və yeni biznes əməkdaşlığının qurulması məsələləri müzakirə olunub.
A.S.
www.oxu.az
 
"
"Xırdalan şəhərində çoxmənzilli binaların əsaslı təmirinə 3 milyon manat ayrıldıPrezident İlham Əliyev noyabrın 16-da “Xırdalan şəhərində çoxmənzilli binaların əsaslı təmiri ilə bağlı tədbirlər haqqında” Sərəncam imzalayıb.
Oxu.Az xəbər verir ki, sərəncama əsasən, Xırdalan şəhərində 23 çoxmənzilli binanın əsaslı təmiri işlərinə başlanılması üçün podratçı təşkilatlara zəruri avansın ödənilməsindən ötrü Azərbaycan Respublikasının 2017-ci il dövlət büdcəsində nəzərdə tutulmuş Prezidentin ehtiyat fondundan Abşeron Rayon İcra Hakimiyyətinə 3 milyon manat ayrılıb.
A.S.
www.oxu.az
 
"
"Bakı Şopinq Festivalının Ani Lotereya uduşları davam edirBakı Şopinq Festivalı noyabrın 15-də başa çatsa da, alıcıların festival sevincləri hələ bir müddət davam edəcək. Belə ki, “Festival Surprizləri” adlı ani stimullaşdırıcı lotereya biletlərinin alıcılara təqdim edilməsi noyabrın 26-dək davam edəcək. Lakin əvvəlki günlərdən fərqli olaraq, noyabrın 16-dan etibarən, qalan 10 gün ərzində alıcılara lotereyaların təqdim edilməsi yalnız iki məkanda Park Bulvar və Metro Parkda davam etdiriləcək. 
Festival dövründə təşkil edilən lotereya uduşları zamanı qaliblər müxtəlif hədiyyələr və hədiyyə kuponları qazanırlar. Lotereyada bəxti gətirənlər Metroparkdan plazma televizorları, Bravo hipermarketindən “Mikromax” smartfonları, Optimal Elektroniksdən supermüasir sobalar, Park bulvardan ən yeni videokameralar, Baku Elektroniksdən tozsoranlar və festival iştirakçısı olan digər mağaza və ticarət mərkəzlərindən saysız-hesabsız hədiyyələr qazanırlar.
Lotereyanın şərtləri və oynanılmış uduş fondunun nəticələri barədə məlumat festivalın rəsmi (www.bakushopfest.com) saytında yerləşdirilir. Əlavə məlumat üçün lotereyanın keçirildiyi müddət ərzində 1547 telefon  nömrələrinə zəng etmək və ya info@bakushopfest.com elektron poçt ünvanına yazmaq olar.
İkinci Bakı Şopinq Festivalı bu ilin 15 oktyabr-15 noyabr tarixlərində keçirilib. Azərbaycan Respublikasının Prezidenti İlham Əliyevin 1 sentyabr 2016-cı il tarixli sərəncamı ilə təsdiq edilmiş, “Azərbaycan Respublikasında ixtisaslaşmış turizm sənayesinin inkişafına dair Strateji Yol Xəritəsi”nə əsasən, hər il keçiriləcək şopinq festivallarının təşkili Azərbaycan Respublikası Mədəniyyət və Turizm Nazirliyinin nəzdində Konqreslər Bürosuna həvalə edilib.
Aşağıdakı telefon nömrəsi və elektron poçt vasitəsilə, BSF haqqında ətraflı informasiya almaq və təşkilatçılarla əlaqə saxlamaq olar:  
Telefon: 0124982063
E-mail: media@bakushopfest.com
Web: www.bakushopfest.com
Media müraciət üçün:http://bakushopfest.com/for-media-inquiries/
www.oxu.az 
"
"ABŞ səfiri: Azərbaycan enerji təhlükəsizliyi məsələlərində önəmli rol oynayır""ABŞ Azərbaycan və digər ölkələrlə qlobal enerji təhlükəsizliyini təmin etmək üçün fəal şəkildə çalışır"". 
Oxu.Az-ın APA-ya istinadən məlumatına görə, bunu ABŞ-ın Azərbaycandakı səfiri Robert Sekuta deyib.
O bildirib ki, SOCAR prezidenti Rövnəq Abdullayevin bu gün Amerika Ticarət Palatasının tədbirində də qeyd etdiyi kimi, ABŞ şirkətləri Azərbaycanda karbohidrogen resurslarının işlənməsində fəal olub: ""Prezident Tramp da dəfələrlə qeyd edib ki, Azərbaycan regional, qlobal enerji təhlükəsizliyi məsələlərində önəmli rol oynayır. Biz bu rolun davam etməsi üçün Azərbaycanla birgə fəaliyyətimizi davam etdiririk"".
N.O.
www.oxu.az
"
"Dövlət büdcəsindən maliyyələşdirilən idarə, müəssisələrin enerji sərfiyyatı açıqlandıCari ilin 10 ayında ölkədə 16,5 milyard kub metr əmtəəlik təbii qaz ehtiyatları olub. Onun 81,8 faizi hasilatın, 10,4 faizi ilin əvvəlinə mövcud olan ehtiyatın, 7,8 faizi isə idxalın hesabına formalaşıb.
Oxu.Az Statistika Komitəsinə istinadən xəbər verir ki, ehtiyatların 44,3 faizi ölkə daxilində istehlak edilib. 37,7 faizi ixrac olunub, 3,6 faizi itkiyə gedib. 14,4 faizi isə oktyabr ayının əvvəlinə ehtiyat kimi qalıb.
Cari ilin yanvar-sentyabr aylarında dövlət büdcəsindən maliyyələşdirilən idarə, müəssisə və təşkilatlar tərəfindən 1544,6 milyon kVt saat elektrik və 169,1 min Qkalori istilik enerjisindən, 106,2 milyon kub metr təbii qazdan istifadə edilib. Ötən ilin müvafiq dövrü ilə müqayisədə elektrik enerjisindən 10,3 faiz, istilik enerjisindən 30,9 faiz, təbii qazdan 11,7 faiz çox istifadə olunub. 
Beləliklə, büdcə təşkilatları 139,0 milyon manat dəyərində elektrik enerjisi, 21,2 milyon manat dəyərində təbii qazdan istifadə ediblər. 
L.Ə.
www.oxu.az 
"
"VTB (Azərbaycan) ""Bakı-Moskva"" kartı sahibinə əlavə qazanc gətirəcək""Bank VTB"" (Azərbaycan) ""Bakı-Moskva"" kartının imkanlarını genişləndirib və indi bu xidməti müştərilər üçün daha çevik və sərfəli şərtlərlə təqdim edir. Şərtlərin yenilənməsi nəticəsində kart sahibinə əlavə qazanc gətirə bilər. Kartı müxtəlif valyutada açmaq mümkündür. Cash Back funksiyasının qüvvədə olması üçün isə heç bir coğrafi məhdudiyyət qoyulmur. 
Belə ki, bundan sonra ""Bakı-Moskva"" kartı üzrə hesabdakı qalıq məbləğinə əlavə gəlir  hesablanacaq. Kartın valyutasından asılı olaraq, gəlir üzrə faiz dərəcəsi illik 0,5%-dən 4,5%-dək dəyişə bilər. 
Yeni şərtlərə əsasən, sözügedən kartı artıq manat, rubl, dollar və ya avroda açmaq olar. 
Daha bir dəyişiklik Cash Back funksiyasına aiddir: indi nəinki Rusiyada, həm də dünyanın istənilən ölkəsində nağdsız əməliyyatlar üzrə xərclənən məbləğin 0,5%-i kart hesabına geri qayıdacaq.
""Bakı-Moskva"" kartı nağdsız ödənişlər və nağdlaşdırma üçün, eləcə də pul vəsaitinin hesabda yığılması üçün nəzərdə tutulan, 24 və 36 ay müddəti olan debet kartıdır. 
www.oxu.az 
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 17.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az 
"
"Ölkəyə bu qədər investisya yatırılıb 2017-ci ilin yanvar-oktyabr aylarında ölkənin iqtisadi və sosial sahələrinin inkişafı üçün bütün maliyyə mənbələrindən əsas kapitala 12 mlrd. 536,5 mln. manat və ya əvvəlki ilin müvafiq dövrü ilə müqayisədə 3% az vəsait yönəldilib.
Oxu.Az Dövlət Statistika Komitəsinə istinadən xəbər verir ki, istifadə olunmuş vəsaitin 9 mlrd. 680,7 mln. manatı və ya 77,2%-i məhsul istehsalı obyektlərinin, 2 mlrd. 109,1 mln. manatı (16,8%-i) xidmət sahələri üzrə obyektlərin, 746,7 mln. manatı (6%-i) isə ümumi sahəsi 1 mln. 399,5 min kvadratmetr olan yaşayış evlərinin tikintisinə sərf olunub.
Ümumi sərmayənin 33,3%-i dövlət, 66,7%-i qeyri-dövlət sektorunun sərmayədarları tərəfindən qoyulub. Əsas kapitala yönəldilmiş vəsaitlərin 73%-i tikinti-quraşdırma işlərinə sərf edilib.
Daxili mənbələrdən əsas kapitala yönəldilmiş vəsaitin dəyəri ümumi sərmayənin 42%-ini təşkil edib.
L.Ə.
www.oxu.az  
 
"
"Əhalinin xərcləri açıqlandı2017-ci ilin yanvar-oktyabr aylarında pərakəndə ticarət dövriyyəsi 2016-cı ilin eyni dövrünə nisbətən müqayisəli qiymətlərlə 2,1% artaraq, 28 mlrd. manat olub.
Oxu.Az xəbər verir ki, Dövlət Statistika Komitəsindən verilən məlumata görə, istehlak məhsullarının 99,9%-i qeyri-dövlət təsərrüfat subyektləri, o cümlədən 11,9%-i ticarət müəssisələri tərəfindən satılıb.
Hesabat dövründə pərakəndə ticarət şəbəkəsindən bir istehlakçı orta hesabla ayda 288,2 manatlıq və ya 2016-cı ilin eyni dövrü ilə müqayisədə 40,3 manat çox əmtəə alıb.
2017-ci ilin yanvar-oktyabr aylarında istehlakçıların pərakəndə ticarət şəbəkələrində xərclədiyi vəsaitin 50,6%-i (14 mlrd. 184,8 mln. manat) ərzaq məhsulları, içkilər və tütün məmulatlarının, 18,2%-i (5 mlrd. 103,6 mln. manat) toxuculuq məhsulları, geyim və ayaqqabıların, 6,3%-i (1 mlrd. 763,6 mln. manat) elektrik malları və mebellərin, 5,3%-i avtomobil yanacağının (1 mlrd. 486,5 mln. manat), 1,4%-i (385,8 mln. manat) əczaçılıq və tibbi malların, 0,7%-i (208,4 mln. manat) kompüterlər, telekommunikasiya avadanlıqları və çap məhsullarının, 17,5%-i (4 mlrd. 901,2 mln. manat) isə digər qeyri-ərzaq məhsullarının alınmasına sərf olunub.
A.M.
www.oxu.az
"
"Ədliyyə işçilərinə istehlak kreditləri endirimlə!""Expressbank""dan ədliyyə işçilərinə endirimlər var. ""Expressbank"" qarşıdan gələn 22 noyabr ədliyyə işçilərinin peşə bayramı günü münasibətilə ədliyyə orqanlarında çalışan hər kəsi təbrik edir və onlara xüsusi endirimlərlə komissiyasız kredit məhsulları təklif edir. Belə ki, 17 - 27 noyabr tarixlərində bütün ədliyyə orqanları əməkdaşları istənilən ""Expressbank"" filialına yaxınlaşmaqla illik faiz dərəcəsinə 2% endirimlə nağd pul krediti götürə bilərlər. Üstəlik, kreditin ayrılmasına görə nağdlaşdırma və təhlil komissiyaları da 0% təşkil edəcək. Ən əsası isə - manatla və heç bir girov tələb olunmadan!
Kampaniya çərçivəsində müştərilər 15.000 AZN – dək pul kreditindən yararlana bilərlər. Bu zaman 36 ayadək ödəniş müddətinin verilməsi müştərilərə büdcələrini daha çevik idarə etməyə, aylıq kredit ödənişin məbləğini minimuma endirməyə imkan verir. 
Müştərilərin vaxtına qənaət məqsədilə ""Expressbank"" həmçinin kreditlərin rahat ödəmə vasitələrini də təqdim edir. Expresspay ödəniş terminalları, Expresspay mobil əlavəsi və www.expressbank.az saytında Şəxsi kabinet vasitəsi ilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 4000-dək POS-terminal və 600-dən artıq Expresspay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"Qazaxda aqropark yaradılacaqBu gün İqtisadiyyat Nazirliyinin Sahibkarlığa Kömək Milli Fondu (SKMF) Qazax rayonunun Canalı kəndində növbəti işgüzar forumunu keçirib.
Oxu.Az nazirliyə istinadən xəbər verir ki, forum çərçivəsində rayonun iqtisadi potensialının reallaşdırılması istiqamətində sahibkarlarla müzakirələr aparılıb, yerli iqtisadi potensialına uyğun olaraq, aqroparkın, ixtisaslaşdırılmış “yaşıl market”in, kartofçuluq, cins heyvandarlıq və arıçılıq təsərrüfatlarının, ət kəsimi və süd emalı müəssisələrinin və hotelin yaradılması üzrə hazırlanmış nümunəvi investisiya layihələri və metodiki materiallar təqdim olunub.
Tədbirdə SKMF-in şöbə müdiri Samir Hümbətov özəl bölmənin inkişafında, xüsusən də regionlarda sahibkarlıq fəaliyyətinin genişləndirilməsi istiqamətində həyata keçirdiyi tədbirlər barədə məlumat verib. O bildirib ki, ilin əvvəlindən 1 437 sahibkarlıq subyektinin investisiya layihəsinin maliyyələşdirilməsinə 104 mln. manat məbləğində güzəştli kredit verilib. Bu kreditlərdən istifadə etməklə reallaşdırılan investisiya layihələri 4 300-ə qədər yeni iş yerinin açılmasına imkan yaradır.
Forum çərçivəsində rayonda fəaliyyət göstərən sahibkar tərəfindən aqroparkın yaradılması ilə bağlı güzəştli kreditin alınmasına dair müzakirələr aparılıb. S.Hümbətov məlumat verib ki, hazırda 26 rayonda 40 aqroparkın yaradılması təşviq olunur. Artıq Xaçmaz, Şəmkir və Cəlilabad rayonlarındakı aqroparklarda 1-ci mərhələ üzrə işlər başa çatdırılıb. 14 aqroparkın isə təşkili işlərinə başlanıb. Ümumi dəyəri 270 mln. manat olan 12 aqroparkın yaradılmasına 86,4 mln. manat güzəştli kredit verilib.
Forum çərçivəsində müvəkkil kredit təşkilatları vasitəsilə Gəncə-Qazax iqtisadi rayonunda fəaliyyət göstərən sahibkarlıq subyeklərinə 1,9 mln. manat güzəştli kredit verilib. Verilən kreditlər heyvandarlıq, tərəvəzçilik, otel tikintisi və s. sahələrin inkişafına yönəldiləcək. Bu layihələrin reallaşdırılması nəticəsində 100-ə qədər yeni iş yerinin açılması nəzərdə tutulur. Ümumilikdə isə, bugünkü tədbirdə verilən kreditlər də daxil olmaqla Gəncə-Qazax iqtisadi rayonunda fəaliyyət göstərən 6 450-dən çox investisiya layihəsinin maliyyələşdirilməsinə 237,2 mln. manat güzəştli kredit verilib.
Tədbir çərçivəsində Qazax rayonunda dövlətin güzəştli krediti ayrılan meyvə-tərəvəz emalı müəssisəsinə baxış keçirilib.
A.M.
www.oxu.az
"
"Bank Respublika kredit şərtlərini sadələşdirdiBank Respublika kredit şərtlərini asanlaşdırıb. Nağd kredit almaq istəyən müştərilər üçün minimal əmək haqqı tələbi ləğv olunur.
Bundan əlavə, kredit üzrə illik faiz dərəcəsi 2% endirilərək artıq 26%-dən başlayır. İndi 5 000 AZN-dәk nağd kredit zaminsiz də verilә bilәr.Kreditin maksimal mәblәği 10 000 manat, müddәti isә 24 ay tәşkil edir.
Bank Respublika-dan kredit almağın vacib üstünlüyü xidmət paketi qismində bir sıra xidmətlərin pulsuz təqdim olunmasındadır.
Kredit alanlara avtomatik olaraq bank məhsullarını banka gəlmədən idarə etməyə imkan verən “Mobil Şöbə” və “İnternet Şöbə” xidmətləri hədiyyə olunur.
Bankın yenilənmiş kredit məhsullarının şərtləri ilə daha ətraflı saytımızın müvafiq bölümlərində tanış olmaq və eyni zamanda krediti onlayn sifariş etmək olar.
Bank Respublika, 25 il Sizə faydalı!
www.oxu.az
"
"Güzəştli mənzillərin əldə edilməsi üçün müqavilə forması İpoteka Fonduna göndərilibMənzil İnşaatı Dövlət Agentliyi (MİDA) İpoteka Fondu ilə birlikdə vətəndaşın imzalayacağı müqavilə formasını hazırlayıb.
Oxu.Az xəbər verir ki, bunu jurnalistlərə MİDA-nın aparat rəhbəri Anar Quliyev deyib: ""Güzəştli mənzillərin ipoteka krediti ilə əldə edilməsi üçün “Azərbaycan İpoteka Fondu” ASC tərəfindən  hazırlanmış müqavilə forması Mənzil İnşaatı Dövlət Agentliyi tərəfindən razılaşdırılıb və Fonda təqdim olunub"".
L.Ə.
www.oxu.az
"
"MİDA mənzilləri nə vaxt təhvil verəcək? Ölkə başçısının 16.11.2016-cı il tarixli Fərmanı ilə təsdiq edilən ""Azərbaycan Respublikası yanında Mənzil İnşaatı Dövlət  Agentliyinin sərəncamında olan mənzilləri vətəndaşların güzəştli əldə etməsi Qaydası""na əsasən  güzəştli mənzillərin satışına başlanmasına hazırlıq məqsədilə Agentliyin ilk layihəsi olan Yasamal Yaşayış Kompleksi haqqında məlumatların ətraflı təqdim olunduğu internet səhifəsi istifadəyə verilib.
Oxu.Az xəbər verir ki, bunu  MİDA-nın Aparat rəhbəri Anar Quliyev bildirib. O qeyd edib ki, sayt vasitəsilə (www.yasamal.mida.az)  kompleks barədə yarana biləcək suallara cavab tapmaq mümkündür.
A.Quliyev bildirib ki, tezliklə mənzillərin satışına başlanılacaq: ""Müvəkkil banklarla müqavilə imzalanıb. Yasamal Yaşayış Kompleksində tikinti sürətlə davam edir. 2018-ci ilin yayında mənzillər təhvil veriləcək.Tam təmirli, mətbəxt mebelləri ilə təmin edilmiş şəkildə satışa çıxarılacaq  mənzillər qiyməti bazar qiymətlərindən 20 faiz ucuz olacaq"".
O həmçinin əlavə edib ki, artıq 500-ə qədər mənzilin qabaqcadan qeydiyyat sənədi hazırdır: ""Bu sənəd mənzil satılmazdan öncə alınmalıdır və o, vətəndaşa mülkiyyət hüququ verir. Yəni sabah həmin şəxs bu sənədi təqdim edib kredit də götürə bilər. Hazırda kompleksdə olan mənzillərin 500-ə qədəri üçün adıçəkilən sənəd alınıb. Artıq 7 mindən çox şəxs güzəştli şərtlərlə mənzil almaq üçün qeydiyyatdan keçib"".








L.Ə.
www.oxu.az
"
"Azərbaycanda əhalinin banklardakı əmanətlərinin həcmi açıqlandı2017-ci il oktyabrın 1-nə əhalinin banklardakı əmanətlərinin milli valyuta ekvivalentində məbləği 7 milyard 022,2 milyon manat təşkil edib.
Oxu.Az  xəbər verir ki, əmanətlərin 71,8 faizi xarici, 28,2 faizi isə milli valyutada qoyulub.
Əmanətlərin 5 milyard 598,0 milyon manatı və ya 79,7 faizi özəl banklarda, 1 milyard 424,2 milyon manatı (20,3 faizi) isə dövlət banklarında yerləşdirilib.
Milli valyutada olan əmanətlər əvvəlki ilin müvafiq dövrunə nisbətən 39,0 faiz artıb, xarici valyutada əmanətlər isə 21,1 faiz azalıb.
Qeyd edək ki, 2017-ci il sentyabrın 1-nə Azərbaycanda əhalinin banklardakı əmanətlərinin milli valyuta ekvivalentində məbləği 6 milyard 895,5 milyon manat təşkil edib.
A.M.
www.oxu.az
"
"Deputatlar nə qədər qazanır? – MAAŞ, MÜAVİNƏT VƏ GÜZƏŞTLƏRXəbər verildiyi kimi, bir qədər əvvəl Mill Məclisdə 2018-ci il üzrə büdcə müzakirələri aparılarkən bəzi deputatlar maaşlarının artırılmasını tələb etmişdilər.  Deputatlar bunun onunla əsaslandırmışdılar ki, hazırkı əməkhaqları onlara normal fəaliyyət göstərmək üçün kifayət etmir. 
Oxu.Az xəbər verir ki, bununla əlaqədar olaraq FED.az Azərbaycanda Milli Məclisin deputatlarının əməkhaqqı və imtiyazlarını araşdırıb.  Araşdırma göstərir ki, minimum əməkhaqqının 116 manat, pensiyanın isə 110 manat (hər iki rəqəm deputatların özü tərəfindən təsdiqlənib – red.), orta əməkhaqqının isə 550 manat olduğu ölkədə deputatların maaşları və imtiyazları ilə nəinki həm dolanmaq, həm də işinin öhdəsindən gələrək cəmiyyətə fayda vermək mümkündür. Gəlin rəqəmlərə nəzər salaq.  
Azərbaycan Respublikasında qanunvericilik hakimiyyəti Milli Məclisə mənsubdur. Milli  Məclisin tərkibi 125 deputatdan ibarətdir.
Seçkilərdə iştirak etmək hüququna malik olan hər bir vətəndaş qanunla nəzərdə tutulmuş qaydada Milli Məclisə deputat seçilə bilər.
Həmçinin deputat seçilməyə namizəd olan şəxsə ali təhsilin olması ilə bağlı hər hansı bir şərt qoyulmayıb.  Milli Məclisin deputatı toxunulmazdır və vəzifəli şəxslər tərəfindən təxirə salınmadan qəbul edilmək səlahiyyətinə malikdirlər.
Məlumdur ki, hər bir şəxs kimi deputatların da maddi təminatı vardır.  Bu da öz növbəsində  hər ay vəzifə maaşı və deputatlar səlahiyyətlərini yerinə yetirilməsi ilə əlaqədar olaraq vergilərdən tam azad olunmuş pul təminatından ibarətdir. Eyni zamanda, özünün nümayəndəlik səlahiyyətlərini yerinə yetirmək üçün hər il vəzifə maaşının 2 ( iki) mislində müavinət alır.
Bəs Milli Məclis deputatlarının vəzifə maaşı nə qədərdir?
Milli Məclisin sədrinin müavini, komissiya və komitə sədri, müavinləri, deputatların vəzifə maaşları Milli Məclisin sədrinin vəzifə maaşına faiz nisbətində müəyyən olunur.
Belə ki, Milli Məclisin sədri 2250 manat miqdarında aylıq vəzifə maaşı alır. 
Milli Məclis sədrinin birinci müavini Milli Məclis sədrinin aylıq vəzifə maaşının 90 faizi (2025 manat), Milli Məclis sədrinin müavini - 85 faizi (1912 manat), Milli Məclisin komitə və komissiya sədri - 80 faizi (1800 manat), Milli Məclisin komissiya sədrinin müavini - 75 faizi (1687 manat), Milli Məclisin deputatı isə Milli Məclis sədrinin aylıq vəzifə maaşının 70 faizi (1575 manat) miqdarında aylıq vəzifə maaşı alır.
Milli Məclisin sədri, onun birinci müavini və müavinləri, Milli Məclisin komissiya sədrləri və onların müavinləri, Milli Məclisin deputatları deputatlıq səlahiyyətlərinin yerinə yetirilməsi ilə əlaqədar xərclərin ödənilməsi üçün vəzifə maaşlarının 50 faizi məbləğində vergilərdən azad olunan aylıq pul təminatı alırlar (787-1125 manat arasında).
Milli Məclisin deputatları üçün əlavə hansı təminat və öhdəliklər vardır?
Səlahiyyət müddəti deputatın tam iş stajına daxil edilir və bu müddət bitdikdən sonra işə düzələnədək 1 (bir) il ərzində vəzifə maaşının 80 faizi miqdarında müavinət alır. Milli Məclis tətilə buraxılan zaman deputatlara məzuniyyət verilir və bu müddət ərzində istirahət,müalicə xərclərinin qarşılanması üçün 2 (iki) aylıq vəzifə maaşı miqdarında müavinət alır.
Deputatın mənzil təminatı qanunla tənzimlənir. 
Belə ki, Bakı və Sumqayıt şəhərlərində, habelə Abşeron rayonunun hüdudlarında mənzili olmayan deputata səlahiyyət müddətində xidməti mənzil, bu mümkün olmadıqda yaşayış xərclərinin ödənilməsi üçün Azərbaycan Respublikası Milli Məclisinin müəyyən etdiyi qaydada və məbləğdə pul təminatı verilir. Deputatın daimi yaşadığı yer telefonla təchiz edilir.
Deputatlıq fəaliyyəti ilə əlaqədar olaraq Bakı hüdudlarından kənara gedən deputat nəqliyyat vasitəsi ilə təmin edilir, həmçinin ölkə daxilində dəmiryolu, su, hava, avtomobil nəqliyyat vasitələrindən istifadə üçün sənədləri növbədənkənar əldə etmək hüququna malikdir.
Dövlət deputatın təhlükəsizliyinə zəmanət verir və səlahiyyət müddəti ərzində hərbi toplanış və çağırışdan azad olunur.
Deputat mütəmadi olaraq seçicilərlə əlaqə saxlaması, ölkənin hər şəhərində və rayon mərkəzində seçicilərlə görüşü üçün otaqla təmin olunur.
Deputatın mənzili, əşyaları, nəqliyyat vasitəsi, sənədləri, rabitə vasitələri və yazışmaları toxunulmazdır.
www.oxu.az
"
"8000 nəfərin pensiyası ikiqat artdı""Azərbaycanda 100 minə yaxın işləyən pensiyaçı var"".
Oxu.Az APA-ya istinadən xəbər verir ki, bunu əmək və əhalinin sosial müdafiəsi naziri Səlim Müslümov deyib.
Nazirin sözlərinə görə, əmək pensiyaları haqqında qanunvericiliyə edilən dəyişikliyə əsasən həmin şəxslərin pensiyaya çıxdıqdan sonra fərdi hesablarına yığılan pensiya kapitalından 72 aydan sonra yenidən istifadə etmək imkanı var: ""Bu dəyişikliyə görə, pensiyaya çıxdıqdan sonra işləyən şəxslər öz fərdi hesablarında topladıqları vəsaiti pensiya təyin edildikdən 6 ildən sonra yenidən istifadə etmək hüququ qazandılar. Vətəndaş pensiyaya çıxdıqdan sonra onun hesabındakı pensiya kapitalı sıfırlanırdı və pensiya təyin olunurdu. Sonradan işləməyə davam etdiyi müddətdə həmin fərdi hesabında pensiya kapitalı yığılmaqda davam edirdi. Yeni dəyişikliyə görə, 72 aydan sonra hesaba yığılan puldan istifadə imkanı yaranır. İnsanlar 72 aydan sonra müraciət etdikdə onun pensiyası yenidən hesablanır və fərdi hesabındakı məbləğ də hesablanaraq, onun pensiyasının üzərinə gəlir"".
S.Müslümov bildirib ki, artıq 8000-dək vətəndaş bu hüquqdan istifadə edib. ""Onların ortalama pensiyalarının artımı 176 manat olub. Həmin şəxslərin pensiyalarının 2 dəfədən çox artmasına gətirib çıxardığını deyib. Bu proses hazırda da davam edir"", - deyə o vurğulayıb.
A.M.
www.oxu.az
"
"SOCAR müxtəlif ölkələrə investisiya qoymağa davam edəcək Bu gün Bakıda Azərbaycanda Amerika Ticarət Palatası (""AmCham"") üzvlərinin SOCAR və BP-nin yüksək vəzifəli rəsmilərinin fəaliyyətini səciyyələndirən Azərbaycanın neft strategiyasına həsr olunan işgüzar naharı keçirilib.
Oxu.Az APA-ya istinadən xəbər verir ki, BP-nin Azərbaycan, Gürcüstan və Türkiyə üzrə regional prezidenti Qary Cons Azərbaycanda 2 mlrd. ton neftin hasil olunmasını ölkə tarixində mühüm hadisə və şanlı səhifə adlandırıb. ""BP artıq 25 ildir ki, Azərbaycanda təhlükəsiz və səmərəli şəkildə fəaliyyət göstərir. Biz burada çox uğurlu və etibarlı tərəfdaşlıq qurmağımızla qürur duyuruq. Bu gün həmin tərəfdaşlığın irəli apardığı tərəqqi və inkişaf möhtəşəm səviyyəyə gəlib çatıb. Bu yaxında biz Azərbaycan tərəfi ilə əsas müqaviləni 2050-ci ilə qədər uzadaraq tərəfdaşlıq münasibətlərimizdə yeni bir səhifə açdıq"", - deyə Q.Cons vurğulayıb.
 
Daha sonra SOCAR prezidenti Rövnəq Abdullayev çıxış edib. O, SOCAR-ın yerli müəssisədən transmilli şirkətə çevrilməsi barədə danışıb və rəhbərlik etdiyi qurumun xarici şirkətlər ilə əlaqələrinə toxunub. R.Abdullayev qeyd edib ki, Azərbaycanın milli gəlirlərinin artırılması istiqamətində SOCAR öz investisiya siyasətini şaxələndirib: ""Neft qiymətləri yüksək olduğuna görə neft və qaz hasilatına iri həcmli investisiyalar qoyulub. Bununla belə, SOCAR tamamilə əks mövqe tutaraq neft emalı və kimya məhsullarının istehsalına iri həcmli investisiyalar qoymaqla bərabər, öz aktivlərini şaxələndirmək qərarına gəldi. Neft qiymətləri düşən zaman biz bu qərarın sağlam məntiqə əsaslandığına daha çox əmin olduq. Biz xam neft ticarəti ilə müqayisədə kimya məhsullarının qiymətlərində daha az qiymət dəyişmələrinin şahidi olduq. Nəticə etibarilə, biz ötən illərdə neft emalı və kimya məhsullarından əvvəlki illərlə müqayisədə hətta daha böyük gəlir əldə etdik. Beləliklə, biz ölkəmizin sərvətinin artırılmasına töhfə vermək məqsədilə bütün dünyada müxtəlif ölkələrə investisiya qoymağa davam edəcəyik.""
 
Qeyd edək ki, tədbirə diplomatik korpusun nümayəndələri də daxil olmaqla 200-dən çox iştirakçı qatılıb.
 
Xatırladaq ki, ""AmCham""ın təşəbbüsü olan və hər ay təşkil olunan işgüzar naharda yüksək vəzifəli hökumət rəsmiləri, Milli Məclis üzvləri və diplomatik korpusun nümayəndələri iştirak edirlər.
 
""AmCham"" Azərbaycanda xarici və yerli biznesin maraqlarını dəstəkləyən və təşviq edən özəl. qeyri-kommersiya əsaslı aparıcı ticarət-sənaye assosiasiyasıdır. 1996-cı ildə yaradılmış ""AmCham"" Azərbaycan iqtisadiyyatının hər bir sektorunda fəal olan 280-dən çox daimi və müxbir üzvdən ibarətdir. ""AmCham"" Azərbaycan ölkədə xarici investisiyaların təxminən 80%-ini, eləcə də yerli investisiyaların mühüm bir hissəsini təmsil edir.
L.Ə.
www.oxu.az 
"
"Rusiyalı nazir: Hökumətin hazırkı təqaüdləri verməyə ehtiyatı qalmayıbRusiyanın keçmiş maliyə naziri, hazırda Srateji Araşdırmalar Mərkəzinin rəhbəri olan Aleksey Kudrin sensasion bəyanatla çıxış edib.
Oxu.Az xəbər verir ki, Lent.az bu barədə Rusiya KİV-nə istinadən məlumat yayıb.
Sabiq nazir bildirib ki, hökumətin hazırkı təqaüdləri verməyə ehtiyatı qalmayıb. O qeyd edib ki, hazırda Rusiya Federasiyasının Pensiya Fondunda defisit yaranıb: “Bu defisiti aradan qaldırmaq isə mümkün deyil. Biz hətta  vergiləri qaldırsaq belə, defisitin yerini doldura bilməyəcəyik”
L.Ə.
www.oxu.az 
"
"Dövlət xətti ilə verilmiş ipoteka kreditlərinin həcmi bəlli oldu “Azərbaycan İpoteka Fondu” ASC-nin müvəkkil bankları bu günə qədər 900 105 152 manat ipoteka krediti verib.
Oxu.Az “Report”-a istinadən xəbər verir ki, bu kreditlər 20 667 borcalana verilib.
Başqa sözlə, hər müştəri orta hesabla 43 553 manat kredit götürüb.
L.Ə.
www.oxu.az 
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
 
Oxu.Az Mərkəzi Banka istinadən xəbər verir ki, hərracda manatın ortaçəkili məzənnəsi 1,7002 səviyyəsində formalaşıb.
 
L.Ə.
www.oxu.az
"
" KASKO BUTİK elektron sığorta platforması ictimaiyyətə təqdim edildi15 noyabr 2017-ci il tarixində Azərbaycan sığortaçılığında inqilab sayıla biləcək bir təqdimat baş tutdu. Artıq bir neçə vaxtdır ki, hər kəsi intizarda saxlayan KASKO BUTİK elektron sığorta platforması ictimaiyyətə və mediaya təqdim edildi. 
ZAMAN BROKER tərəfindən ərsəyə gətirilən platforma avtomobil sığortası müqavilələrinin onlayn əldə edilməsi üçün yaradılıb. Platformaya www.2222.az və ya www.kaskobutik.az domenlərindən daxil olmaq mümkündür. 
‘’Öz ölçünü seç’’ şüarı ilə fəaliyyətə başlayan KASKO BUTİK də sığorta məhsulları geyim etiketlərində olduğu kimi, S, M, L və XL adlandırılıb. S ölçüsü 222 manat sığorta haqqı müqabilində 2222 manatlıq sığorta təminatı verir. M ölçüsündə isə 3333 manatlıq sığorta təminatı üçün 333 manat sığorta haqqı ödənilir. Sığorta haqları L və XL ölçülərində müvafiq olaraq 444, 555 manat, sığorta məbləğləri isə 4444 və 5555 manat olaraq müştərilərə təklif olunur. 
KASKO BUTİK məhsulları, demək olar ki, sığortalıları bütün mümkün risklərdən, o cümlədən avtonəqliyyat hadisələrindən, yanğın və partlayışdan, oğurluq və qaçırma hallarından, üçüncü şəxslərin qanunazidd hərəkətlərindən və heyvanların vurduğu zərərlərdən, hər cür təbii fəlakət və təbiət hadisələrindən qoruyur. Yaşı 21 dən yuxarı olan və avtomobili qanuni əsaslarla idarə edən bütün sürücülərə təminat verilir. Avtomobil sahibləri təmir məntəqəsini öz arzuları ilə seçirlər, hətta rəsmi servis mərkəzlərində də qiymətləndirmə apara bilərlər. Sığorta ödənişi müştərinin bank hesabına pul şəklində ödənilir. 
Digər inqilabi yenilik ondan ibarətdir ki, zərərin dərhal yerində müəyyən olunması mümkün olan hallarda və zərər məbləği 1000 manatı keçmədiyi halda  DYP dən təsdiqedici sənəd (Forma 4) istəmədən KASKO BUTİK sığorta ödənişlərini 59 dəqiqə ərzində ödəməyi vəd edir. 
KASKO BUTİK tamamilə onlayn platformadır, müqavilələr də elektron olaraq tərtib olunur və bütün kommunikasiya müştərinin elektron poçtuna göndərilir. 
Digər mühüm yenilik ondan ibarətdir ki, Azərbaycanda ilk dəfə olaraq KASKO BUTİK məhsullarına 1 sığorta şirkəti yox, 6 aparıcı sığorta şirkəti (A-Qroup, Az Sığorta, Ata Sığorta, Atəşgah Sığorta, Günay Sığorta və Qala Sığorta) birgə zəmanət verir. 
KASKO BUTİK həm də müxtəlif innovativ addımlar atıb. Belə ki, MERİ adlandırılan  və süni intellekt əsasında çalışan ilk sığorta ÇatBotu 24 saat KASKO BUTİK-lə bağlı suallarınıza cavab verəcək. Eyni zamanda, müştərilərin vaxtına və vəsaitinə qənaət etmək üçün İLK dəfə məsafədən avtomobilə baxış keçirilməsini təmin edən texnologiya hazırlanıb. Artıq siz olduğunuz yerdən xüsusi proqram vasitəsilə avtomobilinizin vəziyyətini KASKO BUTİK-ə göstərə biləcəksiniz.  
KASKO BUTİK də sığorta haqları onlayn olaraq Paşa Bank vasitəsilə və ya sizə yaxın olan ExpressPay terminalları vasitəsilə, həm də hissələrə bölünməklə ödənilə bilər. 
 *2222 Sığorta Dəstək Mərkəzi isə 7/24 çalışır və sığorta ilə bağlı istənilən sualınıza cavab verməyə hazırdır. 
www.oxu.az
"
"""Natiq Əliyev"" gəmisi ilk səfərə çıxdı – FOTOAzərbaycanlı iş adamı, ""Palmali Şirkətlər Qrupu""nun prezidenti Mübariz Mənsimov yeni nəhəng gəmilərindən birinə Azərbaycanın mərhum energetika naziri Natiq Əliyevin adını verib.
Artıq Natiq Əliyev gəmisi ilk səfərinə çıxıb. Gəmi Arktika, Norveç, Kanadada ümumilikdə dünya sularında neft ve neft məhsulları daşıyır. Eyni zamanda, 4 növ yükdaşıma qabiliyyətinə malikdir. Arktikada buzlarda rahat hərəkət edir.
Gəmidə ""Natiq Əliyev"" güşəsi də var, orada mərhum nazirin fotoları, onunla bağlı kitablar yer alıb.
Qeyd edək ki, bir neçə gündən sonra noyabrın 23-də Natiq Əliyevin 70 illik yubileyidir.
Xatırladaq ki, Mübariz Mənsimov Natiq Əliyevlə yaxın dost olduğunu açıqlamışdı: ""Bu gəmi  çox özəl bir gəmidir. Buzları belə qıraraq üzən gəmi... Dünya sularında olacaq və dostumun adını okeanlarda tanıdacaq. Natiq Əliyevi yalnız Azərbaycan deyil, bütün Türk dünyası itirdi. Mən isə ən yaxın dostumu...""

















A.M.
www.oxu.az
"
"Nazirlik işəgötürənlərə xəbərdarlıq etdiVergilər Nazirliyi işəgötürənlərə xəbərdarlıq edib.
Oxu.Az nazirliyə istinadən bildirir ki, əmək müqaviləsi bildirişinin elektron informasiya sisteminə daxil edilməsi üçün işəgötürənin və ya onun səlahiyyət verdiyi şəxsin gücləndirilmiş elektron imzası, o cümlədən ASAN İmzası olmalıdır.
ASAN İmza SİM kartını mobil operatorların (Azercell, Bakcell, Nar Mobile) nümayəndəliklərindən əldə edib, vergi ödəyicilərinə xidmət mərkəzlərinə müraciət etməklə ASAN İmza sertifikatı ala bilərsiniz. İşəgötürən ona məxsus iş yerində haqqı ödənilməklə çalışan fiziki şəxslə ilkin olaraq fərdi qaydada yazılı əmək müqaviləsi (kontrakt) bağlamalı, bundan sonra əmək müqaviləsinin məlumatlarını Əmək və Əhalinin Sosial Müdafiəsi Nazirliyinin elektron informasiya sisteminə daxil edərək onun hüquqi qüvvəyə minməsi üçün müvafiq bildiriş əldə etməlidir.
İşəgötürən tərəfindən əmək müqaviləsi hüquqi qüvvəyə minmədən fiziki şəxslərin hər hansı işlərin (xidmətlərin) yerinə yetirilməsinə cəlb edilməsi isə qanunvericiliklə müəyyən edilmiş məsuliyyətə səbəb olur.



L.Ə.
www.oxu.az
"
"""Bitcoin"" yenə rekord qırıb Dünyanın əsas kriptovalyutası sayılan ""Bitcoin""in dəyəri yüksəlməkdə davam edir.
Oxu.Az FED.az-a istinadən xəbər verir ki, ""Bitcoin""in bu saata olan qiyməti 7245 dollar təşkil edir.
Xatırladaq ki, ""Bitcoin""in dünən bu saatlara olan qiyməti 6851 dollar idi. Yəni ""Bitcoin"" bir gün ərzində 394 dollar və ya 5,7% bahalaşıb.
Amma bu, ""Bitcoin""in bir həftə əvvəlki qiymətindən aşağıdır. Bir həftə əvvəl ""Bitcoin"" 7346 dollara satılırdı.
""Bitcoin Cash""ın qiymətində isə geriləmə müşahidə olunur. Belə ki, dünən bu saatlarda 1287 dollara olan ""Bitcoin Cash"" hazırda 192 dollar ucuzlaşaraq, 1095 dollara bərabər olub. 
L.Ə.
www.oxu.az
"
"Azərbaycanın ilk peykindən qazancı açıqlandıAzərbaycanın ilk peyki olan ""Azerspace-1""-dən gəlirlər 80 milyon dollar təşkil edib.
Oxu.Az Trend-ə istinadən xəbər verir ki, bunu Azərbaycan Milli Elmlər Akademiyasının Rəyasət Heyətinin akademik Kərim Kərimovun 100 illik yubileyinə həsr olunmuş iclasında ""Azərkosmos"" ASC-nin sədri Rəşad Nəbiyev deyib.
A.M.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 16-na Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az
"
"Azərbaycan nefti bahalaşdıAzərbaycanın dünya bazarına çıxararaq satdığı ""Azeri LT CIF"" markalı xam neftin 1 barelinin qiyməti 0,41 dollar və yaxud 0,65% artıb
Oxu.Az xəbər verir ki, ""Azeri LT CIF"" markalı neftin qiyməti 63,28 dollar/barelə bərabər olub.
L.Ə.
www.oxu.az
"
"Neft ucuzlaşdı Dünya birjalarında neft ucuzlaşır.
Oxu.Az xəbər verir ki, WTI neftinin qiyməti 1 barelə görə 0,02 dollar və ya 0,04% artaraq, 55,35 dollar təşkil edib.
Brent markalı neftin 1 barelinin dəyəri isə 0,11 dollar və ya 0,18% artaraq, 61,98 dollar olub.
L.Ə.
www.oxu.az
"
"Manatın bu günə olan məzənnəsi - VİDEO - RƏSMİAzərbaycan Mərkəzi Bankı noyabrın 16-sı tarixinə valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 2,0022 manat olub.




L.Ə.
www.oxu.az
"
"Energetika Nazirliyində yeni təyinatlarEnergetika Nazirliyində iki idarə rəisi müvəqqəti və bir şöbəyə yeni rəhbər təyin edilib.
 
Oxu.Az APA-ya istinadan xəbər verir ki, nazirliyin Dövlət Qaz Nəzarət İdarəsinin rəisi vəzifəsinin icrası bir ay müddətinə Enerji siyasəti və yanacaq-enerji resursları şöbəsinin müdiri Elxan Həşimova həvalə edilib.
 
Bundan başqa, Enerji Nəzarət İdarəsinin rəisi vəzifəsinin icrası bir ay müddətinə elektroenergetika şöbəsinin müdiri Amil Mürsəliyevə həvalə olunub.
 
Beynəlxalq şöbənin müdiri vəzifəsi isə Esmira Cəfərovaya tapşırılıb. Esmira Cəfərova  Xarici İşlər Nazirliyinin Təhlükəsizlik Məsələləri İdarəsində üçüncü katib, xarici siyasətin planlaşdırılması və strateji araşdırmalar idarəsində birinci katib, NATO şöbəsinin müdiri,  Azərbaycan Respublikasının ATƏT yanındakı Missiyasında ikinci, üçüncü katib, BMT yanındakı Missiyasında birinci katib, BMTTəhlükəsizlik Şurasında Yaxın Şərq məsələləri üzrə məsul ekspert, ADA Universitetində baş müəllim kimi çalışıb.
www.oxu.az
"
"Şahin Mustafayev Braziliya şirkətlərini Azərbaycana sərmayə yatırmağa çağırıbAzərbaycan və Braziliya arasında iqtisadi-ticarət əlaqələrinin genişləndirilməsinə dair müzakirələr aparılıb.
 
Oxu.Az APA-ya istinadan verir ki, noyabrın 15-də İqtisadiyyat naziri Şahin Mustafayev Braziliyanın ölkəmizdə səfərdə olan Xarici Əlaqələr naziri Aloyzio Nunesin rəhbərlik etdiyi nümayəndə heyəti ilə görüşüb. Görüşdə Azərbaycan iqtisadiyyatının müxtəlif sahələrində fəaliyyət göstərən iş adamları da iştirak edib.
 
Nazir Şahin Mustafayev Azərbaycan və Braziliya arasında siyasi əlaqələrin yüksək səviyyədə olduğunu, iqtisadi-ticarət əlaqələrinin də bu səviyyəyə qaldırılmasının vacibliyini vurğulayıb. Qeyd edilib ki, ölkələrimiz arasında ticarət və investisiya əməkdaşlığı sahəsində imzalanmış anlaşma memorandumları, 2017-ci ildə yaradılmış Azərbaycan Respublikası Hökuməti və Braziliya Federativ Respublikası Hökuməti arasında Ticarət və İnvestisiyalar üzrə Birgə İşçi Qrupu iqtisadi-ticarət əlaqələrinin genişləndirilməsi baxımından əhəmiyyətlidir.
 
Nazir kənd təsərrüfatı, ticarət, investisiya qoyuluşu, turizm, İKT, enerji və s. sahələrdə əməkdaşlıq imkanlarını, sahibkarlar arasında əlaqələrin qurulmasının əhəmiyyətini diqqətə çatdırıb. Bildirilib ki, 2017-ci il yanvar-sentyabr aylarında ölkələrimiz arasında ticarət dövriyyəsi 5% artıb və ticarət əlaqələrinin genişləndirilməsi üçün ixrac potensialı olan məhsullar müəyyən edilməlidir: “Braziliya şirkətləri Azərbaycanda yaradılmış sənaye parklarında və aqroparklarda investor qismində iştirak edə, kənd təsərrüfatı məhsullarının birgə istehsalı sahəsində əməkdaşlıq həyata keçirilə bilər”.
 
İqtisadiyyat naziri 2018-ci ilin mart ayında iş adamlarının da təmsil olunacağı Azərbaycan nümayəndə heyətinin Braziliyaya səfər edəcəyini diqqətə çatdırıb.
 
Braziliya Federativ Respublikasının Xarici Əlaqələr naziri Aloyzio Nunes ilk dəfə olaraq ölkəmizə səfər etdiyini və Azərbaycana səfərindən məmnunluğunu ifadə edib. Qeyd olunub ki, beynəlxalq arenada ölkələrimiz bir-birini dəstəkləyir, hər iki ölkədə səfirliklərimiz fəaliyyət göstərir. Azərbaycanın planlı iqtisadiyyatdan bazar iqtisadiyyatına uğurla keçdiyini, ölkəmizin regionun aparıcı dövlətlərindən olduğunu qeyd edən nazir Aloyzio Nunes Azərbaycanın xarici iqtisadi əlaqələrinin yüksək səviyyədə olduğunu bildirib. Braziliya-Azərbaycan iqtisadi əlaqələrinin genişləndirilməsi üçün lazımi şəraitin yarandığını bildirən A. Nunes hüquqi çərçivənin genişləndirilməsinin və sadələşdirilməsinin əhəmiyyətini diqqətə çatdırıb. Braziliya iqtisadiyyatı, aparılan iqtisadi islahatlar barədə məlumat verən braziliyalı nazir ölkələrimiz arasında iqtisadi-ticarət əlaqələrinin genişləndirilməsi imkanlarına dair fikirlərini bölüşüb, ölkəsinə investisiya qoyuluşunda maraqlı olduqlarını qeyd edib, Azərbaycanlı iş adamlarını Braziliyaya dəvət edib.
 
Sonra görüşdə iştirak edən Azərbaycan iş adamları təmsil etdikləri şirkətlərin fəaliyyəti və Braziliya ilə əməkdaşlıq imkanları barədə məlumat veriblər.
www.oxu.az
"
"Dolların sabaha olan məzənnəsi açıqlandı Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 16.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az
"
"""Expressbank"" ilə ""TaxFree4U"" xidməti""Expressbank""ın kartları ilə ""TaxFree4u"" xidməti çərçivəsində Avropanın aparıcı ölkələrinin ƏDV ödəyicisi kimi qeydiyyatdan keçmiş alış-veriş nöqtələrində xərclədikləri vəsaitin bir hissəsini geri alan müştərilərin sayı artmaqdadır. 
""TaxFree4U"" şirkətinin direktoru Merton Smit: ""Texnoloji yeniliklərə köklənmiş şirkətimiz ""Expressbank"" ilə bir sıra sahələrdə əməkdaşlıq edir. Bizim və ""Expressbank""ın innovativ məhsulları daima bir-birini tamamlamaqdadır. Belə ki, bildiyiniz kimi, artıq Avropa ittifaqı ölkələrinin vətəndaşlığı olmayan Azərbaycan turistləri burada alış-veriş zamanı ƏDV bəyannaməsini doldurmaya da bilərlər. Çünki bizim mobil əlavəmiz bu işi onların əvəzinə görəcək. Bundan əlavə, Aİ vətəndaşı olmadığını sübut etmək üçün, sadəcə, ümumvətəndaş pasportu  və ya şəxsiyyət vəsiqəninin şəklini göndərmək kifayətdir. ""TaxFree4U"" ilə bir neçə alış-veriş əməliyyatlarını bir qəbz altında birləşdirmək mümkün olduğundan ƏDV qaytarılması üçün minimal məbləğ artıq daha əlçatandır. Məhz bütün bunlara görə biz ""Expressbank"" ilə əməkdaşlığımızdan çox məmnunuq”.
Xatırladaq ki, ""Expressbank"" kartları ilə alış-veriş edən müştərilər nəinki xaricdə xərclədikləri ƏDV-ni geri alır, ölkə daxilində 20%-dək cashback qazanırlar. 
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 4000-dək POS terminal və 600-dən artıq ExpressPay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"2018-ci ildə dünya iqtisadiyyatı ilə bağlı proqnoz açıqlandı - VİDEO ABŞ-ın ""The Conference board"" analitik şirkəti 2018-ci il üzrə dünya iqtisadiyyatı ilə bağlı proqnozunu müsbətə doğru dəyişib.
Oxu.Az xəbər verir ki, analitiklər 2017-ci ildə dünya iqtisadiyyatında 2,8 faiz artım proqnozlaşdırsalar da, bu rəqəm 3 faiz olub: “Bundan çıxış edərək 2018-ci ilin birinci yarısında iqtisadi artımın davam edəcəyini gözləyirik. Heç bir resessiya əlaməti görmürük. İqtisadi göstəricilər artıma doğrudur”. 
Onu da qeyd edək ki, analitiklər 2018-ci ildə dünya iqtisadiyyatında 2,9-3 faiz artım gözləyirlər. ABŞ iqtisadiyyatında artım proqnozlaşdıran analitiklər əvəzində Çin iqtisadiyyatının zəifləyəcəyi fikrini irəli sürürlər.  

L.Ə.
www.oxu.az
"
"Səyyar ASAN xidmət Neftçala şəhəri və Pirəkəşkül qəsəbəsindəSəyyar ASAN xidmət 15 noyabr – 4 dekabr tarixində Neftçala şəhərində və 16 noyabr – 5 dekabr tarixində Qobustanın Pirəkəşkül qəsəbəsində vətəndaşlara səyyar formada xidmət göstərəcək.
Bundan başqa, səyyar avtobuslar 27 oktyabr – 25 noyabr Yevlax və Biləsuvar şəhərlərində, 30 oktyabr – 28 noyabr Salyan şəhərində, 10 – 24 noyabr Qax şəhəri və Qaradağ rayonunun Ələt qəsəbəsində, 10 noyabr – 9 dekabr Şəmkir şəhərində vətəndaşların xidmətində olacaqlar.
Səyyar şəkildə göstərilən xidmətlər Azərbaycan Respublikasının Ədliyyə Nazirliyi, Daxili İşlər Nazirliyi, Əmək və Əhalinin Sosial Müdafiəsi Nazirliyi və Əmlak Məsələləri Dövlət Komitəsi tərəfindən təqdim olunur.
Bu xidmətlərə aşağıdakılar daxildir:
Notariat fəaliyyəti;
Vətəndaşlıq vəziyyəti aktlarının dövlət qeydiyyatı;
Şəxsiyyət vəsiqələrinin verilməsi və dəyişdirilməsi;
Ümumvətəndaş pasportlarının verilməsi və dəyişdirilməsi;
Sürücülük vəsiqələrinin dəyişdirilməsi;
Əmək pensiyalarının təyin edilməsi;
Mənzillər üzərində mülkiyyət hüquqlarının ilkin və təkrar dövlət qeydiyyatına alınması barədə çıxarışların, texniki pasportların verilməsi;
Daşınmaz əmlakın təsvirinə, dövlət qeydiyyatına alınmış hüquqlara və onların məhdudlaşdırılmasına (yüklülüyünə) dair dövlət reyestrindən arayışların verilməsi;
Fərdi yaşayış evləri üzərində mülkiyyət hüquqlarının təkrar dövlət qeydiyyatına alınması barədə çıxarışların, texniki pasportların verilməsi.
Səyyar ASAN xidmətin həyata keçirilməsinin əsas məqsədləri dövlət xidmətlərinin vətəndaşlara daha rahat, yeni və innovativ üsullarla təqdim edilməsi, vətəndaşlar üçün əlçatanlığın təmin edilməsi və vətəndaş məmnunluğuna nail olunmasıdır.
www.oxu.az
"
"“Festival Sürprizləri” lotereyasının növbəti  qalibləri elan olundu!Bakı Şopinq Festivalına (Baku Shopping Festival) qoşulan mağazalardan alış-veriş edənlər üçün təşkil edilən “Festival Sürprizləri” lotereyasının növbəti qalibləri bəlli olub. 
Beləliklə, Festival lotereyasının yeni  qaliblərinin adlarını təqdim edirik:
Sevinc Qurbanova, Adil Əhmədov, Vüsalə Ilham, Əmiraslanova Sevinc,  Rəşad Abdullayev, Rafael Abdullayev, Taleh Əlizadə, Toğrul Əliyev və  Fəridə Ağayeva “Baku Elektronics”dən tozsoran,  Nadir Əliyev,  Mədinə Orucova, Vahid  Ağayev  və Vəfa İbrahimova isə “Park Bulvar”dan kamera hədiyyə kuponu qazanıblar. 
Qalibləri təbrik edirik!
Noyabrın 15-dək Festival mağazalarından 1 dəfəyə 100 AZN-dən artıq hər alış-veriş etdikdə siz “Festival Sürprizləri” adlı ani stimullaşdırıcı lotereyanın iştirakçısı olursunuz. 
Lotereya biletini əldə etmək üçün alış-veriş üzrə vergi hesab-fakturanızı Bakı Şopinq Festivalının “Məlumat Masası”na təqdim edin və dəyərli uduşları dərhal əldə etmə şansı qazanın! 
Hər 100 AZN-dən 500 AZN-dək alış-verişdə 1 bilet, 500 AZN və daha çox alış-verişdə isə 2 bilet əldə edə bilərsiniz. Bileti yerində pozun və bir-birindən dəyərli uduşlar qazanın! 
Uduşda 20 mindən çox hədiyyə kuponu  qazanılacaq. 
Bu lotoreyaların uduşunda Festival iştirakçısı olan mağazalarda həm yerli vətəndaşlar, həm də şəhərimizin əcnəbi qonaqları iştirak edə biləcəklər.
Lotoreya iştirakçılarına “Metro Park” AVM-dən 20 ədəd TV, “Park Bulvar” AVM-dən 20 ədəd kamera, “Bravo” hipermarketdən 20 ədəd mobil telefon, “Baku Electronics”-dən 20 ədəd tozsoran, “Optimal Electronics”-dən 20 ədəd soba hədiyyə olaraq təqdim olunacaq.  
Bu linkdə göstərilən saysız-hesabsız hədiyyələrin sahibi siz də ola bilərsiniz  http://bakushopfest.com/lotereya/lotereya-hediyyeleri/ !














www.oxu.az
"
"Azərbaycanda ünvanlı sosial yardım ləğv edilir“Yaxın 6-7 il ərzində ünvanlı sosial yardımın ləğv edilməsi nəzərdə tutulur. Bununla bağlı ünvanlı sosial yardımlar alan ailələr üçün özünüməşğulluq proqramlarının icrasına başlanılıb. Bu proqramların icrası məqsədilə ötən il özünüməşğulluq sisteminə keçidlə bağlı proqramların icrasına 6 milyon manat ayrılmışdı və bu proqramların icrası 8 minə yaxın insanı əhatə edib”. 
Oxu.Az Report-a istinadən xəbər verir ki, bunu əmək və əhalinin sosial müdafiəsi naziri Səlim Müslümov Milli Məclisdə “Sosial təminatı və müdafiəni həyata keçirən müvafiq icra hakimiyyəti orqanının 2018-ci il büdcəsi haqqında” qanun layihəsinin müzakirəsi zamanı deyib.
Nazir deyib ki, növbəti ildə isə özünüməşğulluq sisteminin inkişaf etdirilməsi və daha geniş əhali təbəqəsini əhatə etməsi məqsədi ilə 35,6 milyon manat vəsaitin ayrılması nəzərdə tutulur: “Biz bu yolla ailə tərkibində əmək qabiliyyəti olan insanları özünüməşğulluq sisteminin tətbiqi ilə  işlə təmin etməyi qarşımıza məqsəd qoymuşuq. Bu yolla ailə tərkibində əmək qabliyyəti olan insanları işlə təmin etməklə vətəndaşlara ünvanlı sosial yardım sistemini aradan qaldırmış olacağıq. Bu proses təqribən 6-7 il davam edəcək. Ondan sonra Azərbaycanda ailədə əmək qabiliyyəti olan şəxs işsiz qalmayacaq. Bu proses tam başa çatdıqdan sonra ünvanlı sosial yardım ləğv ediləcək. Sadəcə, ailədə əmək qabiliyyəti olmayanlara dövlət yardımı veriləcək. Belə ailələrə dövlət yaşayış minimumundan yuxarı miqdarda orta bir məbləğ müəyyənləşdirəcək və yardım verəcək”.
L.Ə.
www.oxu.az
"
"İşsizlikdən sığorta fondunun büdcəsi açıqlandı İşsizlikdən sığorta fondunun 2018-ci il büdcəsinin gəlirləri və xərcləri 89 mln. 40 min manat məbləğində proqnozlaşdırılıb.
Oxu.Az APA-ya istinadən xəbər verir ki, bunu əmək və əhalinin sosial müdafiəsi naziri Səlim Müslümov Milli Məclisin sosial siyasət komitəsinin bu gün keçirilən iclasında ""İşsizlikdən sığorta fondunun 2018-ci il büdcəsi haqqında"" qanun layihəsi barədə məlumat verərkən deyib.
Nazir bildirib ki, gələn il fondun gəlirləri büdcədən maliyyələşən təşkilatlar üzrə 17 mln. 726 min 212 manat, büdcədən maliyyələşən təşkilatlarda işləyənlər üzrə 17 mln. 726 min 212 manat, digər sığortaedənlər 53 mln. 567 min 576 manat və sair gəlirlərdən 20 min manatlıq daxilolmalar hesabına təmin ediləcək.  
Nazir fondun xərclərinin istiqamətlərini də açıqlayıb. Belə ki, 2018-ci ildə fond tərəfindən işsizliyə görə sığorta ödənişləri 33 mln. 478 min manat, peşə hazırlığı və əlavə təhsilin təşkilinə 1 mln. 613 min manat, peşə yönümünə dair məsləhət xidmətlərinin göstərilməsinə 1 mln. 150 min manat, əmək yarmarkaları və əmək birjalarının təşkilinə 120 min manat, haqqı ödənilən ictimai işlərin təşkilinə 1 mln. 788 min manat, özünüməşğulluq tədbirlərinin təşkilinə 35 mln. 802 min manat, sığortaolunanların əmək haqqının müəyyən hissəsinin müəyyən müddətə (3 ay, 6 ay, 9 ay, 1 il) sığortaedənlərlə birlikdə maliyyələşdirilməsinə 1 mln. 380 min manat, məşğulluq xidməti orqanının aparatının və onun yerli orqanlarının saxlanılması xərclərinə 13 mln. 709 min manatın yönəldilməsi nəzərdə tutulur.
Nazir əlavə edib ki, müvafiq icra hakimiyyəti orqanı sığorta haqları üzrə hər ay üçün toplanmış vəsaitləri növbəti ayın 1-dək işsizlikdən sığorta fonduna köçürəcək. İlin sonuna işsizlikdən sığorta fondunun istifadə olunmamış vəsaitləri növbəti ilin xərclərinin maliyyələşdirilməsinə yönəldiləcək.
Layihə Milli Məclisin plenar iclasına tövsiyə edilib.
Qeyd edək  ki, qanun 2018-ci ilin yanvarın 1-dən qüvvəyə minəcək.
L.Ə.
www.oxu.az
"
"Parlamentdə 2018-ci il üzrə büdcələr müzakirə olunurMilli Məclisin Əmək və sosial siyasət komitəsində Azərbaycanda sosial təminatı və müdafiəni həyata keçirən müvafiq icra hakimiyyəti orqanın və işsizlikdən sığorta fondunun 2018-ci il üzrə büdcələri müzakirə olunur.
Oxu.Az APA-ya istinadən xəbər verir ki, komitə sədri Hadı Rəcəblinin sədrliyi ilə keçən iclasda deputatlar və əmək və əhalinin sosial müdafiəsi naziri Səlim Müslümov da iştirak edir.
S. Müslümov çıxış edərək fondun və orqanın büdcəsi barədə məlumat verir.
L.Ə.
www.oxu.az
"
"DSMF-nin büdcəsi açıqlandı Gələn il Dövlət Sosial Müdafiə Fondunun (DSMF) büdcəsinin gəlir və xərcləri 3 mlrd. 578,8 mln. manat proqnozlaşdırılıb. Bu da əvvəlki ilə nisbətən 178,8 mln. manat və ya 5,3% çoxdur.
Oxu.Az APA-ya istinadən xəbər verir ki, bunu əmək və əhalinin sosial müdafiəsi naziri Səlim Müslümov Milli Məclisin sosial siyasət komitəsinin bu gün keçirilən iclasında bildirib.
Onun sözlərinə görə, DSMF-nin xərclərinin 36,3%-i və ya 1 mlrd. 300 mln. manatı dövlət büdcəsindən ayrılan transfert, 63,7%-i və ya 2 mlrd. 278,8 mln. manatı məcburi dövlət sosial sığorta haqları və sair daxilolmalar hesabına maliyyələşdiriləcək.
L.Ə.
www.oxu.az
"
"Mərkəzi Bankın uçot dərəcəsi barədə qərar verdiBu gün Azərbaycan Mərkəzi Bankının (AMB) İdarə Heyətinin (İH) növbəti iclası keçirilib.
Oxu.Az Mərkəzi Banka istinadən xəbər verir ki, iclasda uçot dərəcəsinin 15%, faiz dəhlizinin aşağı və yuxarı hədlərinin isə müvafiq olaraq 10% və 18% səviyyəsində saxlanılması barədə qərar qəbul edilib.
Növbəti belə iclas fevralın 15-də olacaq. 
L.Ə.
www.oxu.az
"
"Vüqar Bayramov: Enerji bazarında mövcud şərtlər daxilində ciddi qiymət artımları gözlənilmir Dünya birjalarında neft ucuzlaşır. WTI neftinin qiyməti 1 barelə görə 0,66 dollar və ya 1,18% azalaraq, 55,04 dollar təşkil edib. Brent markalı neftin 1 barelinin dəyəri isə 0,84 dollar və ya 1,35% azalaraq, 61,37 dollar olub.
Ötən həftə neft bazarında müşahidə edilən artımdan sonra  qiymətlərin azalmasını şərh edən iqtisadçı-ekspert Vüqar Bayramov Oxu.Az-a açıqlamasında bildirib ki, bu, gözlənilən idi: ""Brent markalı neftin hər bareli son 2 gün 3 faizə yaxın ucuzlaşaraq, 61.3 dollaradək azalıb. Qiymət azalmalarının əsas səbəbi ABŞ-da neft quyularının sayının artması və eləcə də, Beynəlxalq Enerji Akademiyasının gələn il üçün neftə olan illik tələb proqnozunu gündəlik 190 min barel azaltması ilə bağlı açıqlamasıdır.
Eyni zamanda, Liviya və Nigeriya neft hasilatının əvvəlki səviyyəsi bərpa olunmaqdadır və İraq neft nəqlini tam bərpa etməyə çalışır. Bununla yanaşı, Meksika da hasilatın artırılması üçün platformalarda yenidənqurma işlərini tamamlayıb"".
Ekspert qeyd edib: ""Digər tərəfdən, Çin şist neft hasilatına 90 milyard dollar sərmayə yönəltmək niyyətindədir. Bu isə qlobal bazarda yeni və daha aşağı qiymət tarazlığına gətirib çıxara bilər"".
L.Ə.
www.oxu.az
"
"Nazir qeyri-formal məşğulluğun səviyyəsindən danışıb “Məşğulluğun təmin olunmasında insanların özlərinə yaratdığı məşğulluq formaları da mühüm rol oynayır. Dünyanın əksər ölkələrində olduğu kimi, Azərbaycanda da həmin formada həyata keçirilən məşğulluq, təəssüflər olsun ki, əksər hallarda qeydiyyatdankənar fəaliyyət göstərir”.
Oxu.Az APA-ya istinadən xəbər verir ki, bunu əmək və əhalinin sosial müdafiəsi naziri Səlim Müslümov Yeni Azərbaycan Partiyasının saytına müsahibəsində deyil.
Onun sözlərinə görə, aparılan təhlillərin nəticələri göstərir ki, qeydiyyatdankənar çalışanların böyük əksəriyyəti məhz bu formada məşğul olanlardır. “Onların qeydiyyata alınması isə böyük problemdir. Həmin problemin həlli üçün beynəlxalq səviyyədə həyata keçirilən tədbirlər, yəni beynəlxalq təcrübə öyrənilir. Hazırda qeyri-formal məşğulluğun səviyyəsinin aşağı endirilməsi istiqamətində tədbirlər həyata keçirilir. Çünki bu, ilk növbədə həmin formada çalışanların gələcək sosial təminat hüquqlarının sual altına düşməsinə səbəb olur. Bunu nəzərə alaraq pensiya təminatı sistemini dəyişdik, artıq tam sığorta prinsiplərinə əsaslanan pensiya təminatı sistemi fəaliyyət göstərir. Hər kəs qeydiyyata düşüb sosial sığorta haqqı ödəyirsə, bu, tam şəkildə onun fərdi hesabına köçürülür. Gələcək pensiya təminatı da məhz bundan asılıdır. Hazırda bu sahədə işlər davam etdirilir”, - deyə S.Müslümov vurğulayıb.
Nazir qeyd edib ki, Azərbaycan milli səviyyədə layiqli əməyi ümumi inkişaf kontekstində makroiqtisadi və əmək bazarı siyasətlərinin qarşılıqlı əlaqəsi əsasında əhalinin məşğulluq imkanlarının artırılması kimi görür: “Başqa sözlə, layiqli əməyin təmin edilməsini məhsuldar əməyə nail olunması, sabit və keyfiyyətli iş yerlərinin yaradılması, peşə təhsili sisteminin təkmilləşdirilməsi, işçi qüvvəsinin keyfiyyətinin artırılması, işsizlikdən sığorta və tibbi sığorta sistemlərinin tətbiqi, əməyin mühafizəsi və əmək şəraitinin yaxşılaşdırılması, sosial dialoqun gücləndirilməsi tədbirləri vasitəsilə reallaşdırırıq. Bununla yanaşı, qeyri-formal məşğulluğun aradan qaldırılması, əmək bazarında kvalifikasiyaların iqtisadiyyatın artan tələbatına uyğunlaşdırılması, gender bərabərliyinin təmin olunması, əhalinin özünüməşğulluğunun inkişafı və s. məsələlərə xüsusi diqqət yetiririk.Bu siyasət ilk növbədə sosial müdafiə tədbirlərində əhatəliliyin və ünvanlılığın təmin edilməsinə, əmək və sosial təminat sahəsində sürətli, rahat və şəffaf dövlət xidmətlərinə geniş çıxış imkanlarının yaradılmasına, sosial xidmətlərin təqdim edilməsində innovativ texnologiyaların tətbiqinə və bu əsasda aztəminatlı ailələrin sosial müdafiəsinin gücləndirilməsinə əsaslanır. Bütün bu məqsədlər gələcək illərdə Azərbaycan iqtisadiyyatının rəqabət qabiliyyətiliyinin artırılmasını və yüksək insan kapitalının inkişafını təmin edəcək “Milli iqtisadiyyat və iqtisadiyyatın əsas sektorları üzrə strateji yol xəritələri” və sosialyönümlü dövlət proqramları çərçivəsində reallaşdırılır”
L.Ə.
www.oxu.az
"
"Veb saytları faizsiz kreditlə sifariş etmək mümkün olacaq - Azərbaycanda ilkVeb saytları faizsiz kreditlə sifariş etmək mümkün olacaq.
Oxu.Az xəbər verir ki, bu imkanı Azərbaycan İT xidmətlərini bazarının liderlərindən biri olan İNNOA MMC yaradır. 
Müasir dövrümüzdə hər hansı şirkət haqqında məlumat toplamaq üçün öncə onun veb saytına müraciət edilir. İstənilən biznes-layihənin tanınması, məhsul və xidmətlərdən hər kəsin xəbərdar olması veb-saytın fəaliyyətindən asılıdır. Qeyd edək ki, veb-saytlar konkret məzmuna malik olan informasiya platforması kimi və ya gəlir qazanmaq üçün yaradılır. Bu, cəmiyyətlə qarşılıqlı əlaqənin ən asan yoludur.
Azərbaycanda  2011-ci ildən fəaliyyət göstərən, bir çox şirkətlərə veb-sayt hazırlayaraq, veb-proqramlaşdırma, eləcə də, veb-dizayn sahəsində uğurlu layihələrə imza atan İNNOA MMC yaxından kömək göstərəcək. Şirkətin dizayner və proqramçıları biznesinizin inkişafı üçün müasir, kreativ, çoxfunksiyalı veb-saytlar yaradır. Saytların yaradılması, SEO, SMM xidmətləri göstərən İNNOA MMC bir çox tanınmış şirkət üçün veb-saytlar hazırlayıb. Bunların sırasına “Bazarstore”, “Qoç Ət”, “CB Travel”, “Alman Dili” Tədris Mərkəzi, “Avis” tibbi market, “Premium Clinic” və başqaları  daxildir. 
Qiymətlər münasibdir və hər bir müştəri üçün 6 aylıq faizsiz kredit imkanı yaradılır. Xidmətlər və qiymətlər barədə ətraflı məlumat almaq üçün şirkətin saytına daxil ola bilərsiniz: https://innoadesign.com/
Ünvan: Bakı şəh., Yasamal r-nu, Naxçıvani 14
Tel : 012 436 91 05
Mob: 070 516 48 30
E-mail: info@innoadesign.comA
"
"""Azər Türk Bank"" ipoteka kreditlərinin faiz dərəcəsini endirdi  Dövlət bankı ""Azər Türk Bank"" hər zaman müştərilərinə müxtəlif növ kreditləri daha münasib şərtlərlə təklif etməkdədir. Hazırda Bank ""Azərbaycan İpoteka Fondu""nun xətti ilə ayrılmış adi ipoteka kreditinin illik faiz dərəcəsini endirərək, Bankın əməkhaqqı kartı sahibi olan müştəriləri üçün 7% səviyyəsində müəyyənləşdirib.
Kreditin maksimal məbləği 150 000 manat, müddəti 25 ildir.
İpoteka kreditindən faydalanaraq ev sahibi olmaq istəyən hər bir şəxs https://e-ipoteka.az/ saytında qeydiyyatdan keçib, ərizə formasını dolduraraq ""Azər Türk Bank""a müraciət edə bilər.
Bankın xidmət şəbəkəsi, məhsul və xidmətləri barədə daha ətraflı məlumatı www.azerturkbank.az saytından, Bankın sosial şəbəkələrdəki rəsmi korporativ səhifələrindən, yaxud (012) 945 nömrəli Məlumat Mərkəzindən əldə etmək olar.
www.oxu.az
"
"Banklarda dollar və avronun alış-satış qiymətləri – SİYAHIOxu.Az azn.az-a istinadən noyabrın 15-nə Azərbaycan banklarında dollar və avronun alış-satış qiymətlərini təqdim edir: 








L.Ə.
www.oxu.az
"
"Azərbaycan nefti 3 dollara qədər ucuzlaşıb Azərbaycan nefti ucuzlaşıb.
Oxu.Az xəbər verir ki, ""AzeriLight"" markalı neftin 1 barelinin dəyəri 2,79 dollar və ya 2,77% azalaraq, 62,87 dollar təşkil edib.
L.Ə.
www.oxu.az
"
"Üç xarici şirkət Azərbaycan bazarını tərk etdi ""NEPTUN S.A."" şirkətinin Azərbaycan Respublikasındakı Nümayəndiliyi ləğv olunduğunu elasn edib.
 
Oxu.Az ""Vergilər"" qəzetinə istinadənm xəbər verir ki, kreditorlar iki ay ərzində tələblərini Bakı şəhəri, Nəsimi rayonu, Rəşid Behbudov küçəsi 59, mənzil 63 ünvanına bildirə bilərlər. 
""SAMET KALIP VE MADENİ EŞYA SANAYİ VE  TİCARET ANOMİ ŞİRKETİ""nin Azərbaycandakı nümayəndəliyi ləğv olunduğunu elan edib. Kreditorlar iki ay ərzində tələblərini Bakı şəhər, Xətai rayon, Məhəmməd Hadi, ev 87, mənzil 63 ünvanına bildirə bilərlər. 
""FİNANSOVİYE İNTEQRASİONNİYE TEXNOLOJİ""  MMC-nin Azərbaycan Respublikasındakı nümayəndəliyi ləğv olunduğunu elan edib. Kreditortlar iki ay ərzində təlkəblərini Nəsimi rayonu, Mir Cəlal 4 mikrarayon, ev 60, mənzil 189 üqnvanına bildirə bilərlər. 
L.Ə.
www.oxu.az 
"
"Avro bahalaşdı - VİDEOAzərbaycan Mərkəzi Bankı noyabrın 15-i tarixinə valyuta məzənnələrini açıqlayıb.
Mərkəzi Bankdan Oxu.Az-a verilən məlumata görə, dollar/manat məzənnəsi 1,7002 manat, Avro/manat məzənnəsi 2,0051 manat olub.




www.oxu.az
"
"Brent markalı neftin qiyməti düşdüDünya birjalarında neft ucuzlaşır.
Oxu.Az xəbər verir ki, Nyu-Yorkun NYMEX əmtəə birjasında keçirilən elektron ticarət əməliyyatlarının gedişində WTI neftinin qiyməti 1 barelə görə 0,66 dollar və ya 1,18% azalaraq, 55,04 dollar təşkil edib.
ICE London qitələrarası birjasında Brent markalı neftin 1 barelinin dəyəri isə 0,84 dollar və ya 1,35% azalaraq, 61,37 dollar olub.
E.Ə.
www.oxu.az
"
"“Dövlət büdcəsinin tərtibi və icrası Qaydaları”na dəyişikliklər olunubNazirlər Kabineti “Dövlət büdcəsinin tərtibi və icrası Qaydaları”nda dəyişikliklər edib.
Oxu.Az-ın APA-ya istinadən məlumatına görə, bu Qayda Azərbaycan Respublikasının dövlət büdcəsinin tərtibi və icrasının təşkilati, hüquqi və iqtisadi əsaslarının prinsiplərini müəyyən edir.
Dəyişikliklər “Büdcə sistemi haqqında” Azərbaycan Respublikasının Qanununda dəyişikliklər edilməsi barədə” 2016-cı il 16 dekabr tarixli qanunla əlaqədardır. Başqa sözlə, Qaydaya əsasən dövlət büdcəsinin icrası barədə illik hesabat və müvafiq qanun layihəsi Maliyyə Nazirliyi tərəfindən hazırlanaraq növbəti ilin aprel ayının 25-nə kimi Nazirlər Kabinetinə təqdim edilib. “Büdcə sistemi haqqında” qanuna dəyişikliklə əlaqədar artıq Maliyyə Nazirliyi dövlət büdcəsinin icrası barədə illik hesabat və müvafiq qanun layihəsini növbəti ilin aprel ayının 25-nə kimi Hesablama Palatasına da təqdim etməlidir.
Qaydaya edilən digər dəyişikliyə əsasən  dövlət büdcəsinin icrası barədə illik hesabat və müvafiq qanun layihəsi kağızla bərabər artıq həm də elektron daşıyıcı formasında Nazirlər Kabineti və Hesablama Palatasına təqdim edilməlidir. Növbəti dəyişiklik hesabatın əhatə etdiyi məlumatlarla əlaqədardır. İndiyə qədər hesabat özündə digər məlumatlarla yanaşı, bütün dövlət borcları, il ərzində götürülən dövlət borcları və verilən dövlət zəmanətləri, buraxılmış dövlət qiymətli kağızları və ehtiyat fondlarından il ərzində istifadə haqqında məlumatları əks etdirib. Bundan sonra isə hesabat həm də məqsədli büdcə fondlarının və yerli gəlirlərin vergi və digər ödəniş növləri üzrə icrası haqqında məlumatları da əks etdirəcək. 
S.B.
www.oxu.az
"
"Ramin Quluzadə Yevlaxda vətəndaşları qəbul etdiBu gün nəqliyyat, rabitə və yüksək texnologiyalar naziri Ramin Quluzadə Yevlax şəhərində vətəndaşlarla görüşüb.
Nazirliyin İctimaiyyətlə Əlaqələr Sektorundan Oxu.Az-a verilən məlumata görə, Yevlax, Tərtər, Ağdam və Bərdə rayonlarının sakinlərinin iştirak etdiyi qəbulda vətəndaşların telekommunikasiya, internet, poçt xidmətləri, yol təmir-tikintisi, yeni marşrut xəttinin açılması, marşrut qrafiklərində dəyişiklik edilməsi, işə qəbul kimi məsələlərlə bağlı müraciətləri dinlənilib və əksər məsələlər yerində həllini tapıb. Bir sıra müraciətlərlə bağlı nazirliyin müvafiq qurumlarına tapşırıqlar verilib.
Bəzi vətəndaşların nazirliyin səlahiyyətlərinə aid olmayan müraciətləri isə müvafiq qurumlara çatdırılmaq üçün qeydiyyata alınıb.
Regiona səfəri çərçivəsində R.Quluzadə aidiyyəti rayonların telekommunikasiya qovşaqları, poçt filialları, eləcə də, Dövlət Avtomobil Nəqliyyatı Xidmətinin regional bölmələrinin və tabeli qurumlarının rəhbərlərinin iştirakı ilə  müşavirə keçirib.
Sektor üzrə mövcud durum, çatışmazlıqlar, nöqsanlar, vətəndaş şikayətləri üzrə geniş müzakirələrin aparıldığı müşavirədə həyata keçirilən islahatların vətəndaş məmnunluğu və xidmət keyfiyyətinin yüksəldilməsinə yönəldiyi diqqətə çatdırılıb.
Toplantıda nazir müvafiq sahə rəhbərlərinə hər bir vətəndaş müraciətinin operativ araşdırılması və qanunvericiliyə uyğun həll edilməsi haqqında tapşırıqlar verib.














E.Ə.
www.oxu.az
"
"Dollar bahalaşacaq, qızıl və neft ucuzlaşacaq""ABŞ-la ticarət qaydaları dəyişib və bu, bütün tərəfdaş ölkələrə aydın olub"".
Oxu.Az Report-a istinadən xəbər verir ki, bu açıqlamanı ABŞ prezidenti Donald Tramp öz ""Twitter"" səhifəsində paylaşıb.
Prezident bildirib ki, ABŞ tezliklə öz ticarət balansındakı kəsiri aradan qaldıracaq: ""Mənim Asiya ölkələrinə səyahətimdən sonra bizimlə ticarət edən ölkələr anladılar ki, qaydalar artıq dəyişib. ABŞ-la qarşılıqlı əməkdaşlıq düzgün aparılmalıdır. ABŞ-ın həddindən artıq yüksək ticarət kəsiri artıq azalmalıdır"".
Qeyd edək ki, ABŞ-ın 2017-ci ilin ilk 9 ayında xarici ticarət kəsiri 403,1 mlrd. dollar təşkil edib, bu da təxminən ÜDM-in 2,1%-nə bərabərdir.
Report-un analitik qrupu bildirir ki, ABŞ-ın ticarət kəsirini azaltması onun ticarət tərəfdaşlarının ticarət profisitinin azalmasına, hətta mənfi saldoya keçməsi ilə nətəcələnə bilər: ""Nəticədə ABŞ-dan daha az valyuta axını baş verəcək ki, bu da ölkədə likvidliyin artmasına, FES-in faizləri artırmasına və əlavə likvidliyi absorbasiya etməsinə gətirib çıxaracaq. Bu addımların hamısının nəticəsi isə ABŞ dollarının möhkəmlənməsinə səbəb olacaq"".
Analitik qrup Trampın mümkün ikinci prezidentlik dövründə, yəni 2020-ci ildən sonra dolların məzənnəsinin 0,8 avrodan aşağı olacağını, qızılın 750-800 dollar/unsiya, neftin isə 25 dollar/barel səviyyəsində olacağını proqnozlaşdırır.
L.Ə.
www.oxu.az
"
"İlham Əliyev: İqtisadiyyat üç dəfədən çox artıb“Bu 14 il ərzində iqtisadi islahatlar baxımından Azərbaycan qədər sürətli inkişaf yolu ilə gedən ikinci ölkə olmayıb. İqtisadiyyat üç dəfədən çox artıb, yoxsulluq təxminən 50 faizdən 5 faizə düşüb. Xarici borc ümumi daxili məhsulun 20 faizini təşkil edir, ondan da az səviyyədədir. Valyuta ehtiyatlarımız ümumi daxili məhsulun 100 faizini təşkil edir, yəni, ona bərabərdir”.
Oxu.Az xəbər verir ki, bunu Azərbaycan prezidenti İlham Əliyev Yeni Azərbaycan Partiyasının yaradılmasının 25 illiyinə həsr edilmiş təntənəli yubiley mərasimində çıxışı zamanı deyib.
O qeyd edib ki, Azərbaycan beynəlxalq iqtisadi qurumlar tərəfindən də yüksək qiymətləndirilir: “Davos Forumunun son hesablamalarında iqtisadiyyatların rəqabət qabiliyyətliliyinə görə Azərbaycan dünya miqyasında 35-ci yerdədir. Yəni, bu rəqəm deməyə əsas verir ki, bizim iqtisadi siyasətimiz mükəmməldir. Bu, ölkəmizin ümumi inkişafında, insanların rifah halının yaxşılaşmasında öz əksini tapır. Energetika, nəqliyyat sahələrində görülmüş işlər haqqında deyə bilərəm ki, son vaxtlar bir çox yeniliklər baş verib. Yəni, bir sözlə, Azərbaycan bütün sahələr üzrə, o cümlədən hərbi-texniki sahədə böyük uğurlara nail ola bilib. Bu uğurların təməli 1992-ci ilin noyabrında qoyulub. O vaxt Yeni Azərbaycan Partiyasının yaradılması nəticəsində Azərbaycan öz dövlət müstəqilliyini qoruya və möhkəmləndirə bilib. Bu gün bütün dünya görür ki, Azərbaycan özünə güvənən, öz daxili resurslarına arxalanan, müasir ənənələrə bağlı olan güclü dünyəvi dövlətə çevrilib”.
L.Ə.
www.oxu.az
"
"Dolların sabaha olan məzənnəsi açıqlandı  Azərbaycan Mərkəzi Bankı (AMB) USD/AZN məzənnəsini açıqlayıb.
Oxu.Az xəbər verir ki, 15.11.2017-ci il tarixindən etibarən Mərkəzi Bankın rəsmi məzənnəsi 1 ABŞ dolları - 1,7002 manat səviyyəsində müəyyən edilib.
L.Ə.
www.oxu.az
"
"Qızıl gətir, pul apar!""Expressbank"" müştəriləri heç bir arayış olmadan tək şəxsiyyət vəsiqəsi ilə qızıl və zinət əşyalarını girov qoymaqla pul krediti götürə bilərlər. Girova götürülən zaman qızıl və zinət əşyaları yüksək dəyərləndirilir və bank zəmanəti ilə tam etibarlı şəkildə qorunub-saxlanılaraq, kredit ödənildikdən sonra öz sahibinə qaytarılır. Qızıl girovlu kredit gəlirlərini təsdiq edə bilməyən müştərilər üçün əla fürsətdir.
10000 AZN-dək verilən kreditlər üzrə 6 ay güzəşt dövrü olmaqla, 30 ayadək ümumi ödəniş müddəti müştərilərə büdcələrini daha səmərəli istifadə etmək, aylıq ödənişlərinin həcmini kiçiltməyə imkan verir.
Müştərilərin vaxtına qənaət məqsədi ilə ""Expressbank"" kreditlərin rahat ödəmə vasitələrini də təqdim edir. ExpressPay ödəniş terminalları, ExpressPay mobil əlavəsi və www.expressbank.az saytında Şəxsi kabinet vasitəsilə müştərilər 24 saat ərzində kreditlərini ödəyə və ya hesablarında digər əməliyyatlar həyata keçirə bilərlər.
""Expressbank""ın xidmət şəbəkəsi 16 filialdan ibarətdir. Onlardan 10-u Bakı və Sumqayıt şəhərlərində, 6-sı isə ölkənin Gəncə, Mingəçevir, Bərdə, Qusar, Xaçmaz və Şirvan şəhərlərində yerləşir. Bankın ölkə üzrə 80-dək bankomat, 4000-dək POS-terminal və 600-dən artıq ExpressPay ödəniş terminalı vardır.
Bank xidmətləri barədə ətraflı məlumat üçün 132 Məlumat Mərkəzinə zəng edə, www.expressbank.az saytına və ya Bankın rəsmi  ""Facebook"" səhifəsinə (www.facebook.com/Expressbank) daxil ola bilərsiniz.
www.oxu.az
"
"""Dubai Airshow 2017"" sərgisində Azərbaycanın mülki aviasiyası sahəsində mühüm razılaşmalar əldə olunubDubayda dünyanın 60-dan çox ölkəsindən 1200-dən çox eksponentin iştirak etdiyi və 160-dan çox müasir təyyarənin təqdim olunduğu ən böyük beynəlxalq aviasiya sərgisi ""Dubai Airshow 2017"" keçirilir. ""Dubai Airshow 2017"" mülki və hərbi aviasiya sənayesində mühüm beynalxalq hadisədir.
Azərbaycanı bu nüfuzlu aviasalonda fövqəladə hallar naziri Kəmaləddin Heydərov, ""Azərbaycan Hava Yolları"" (AZAL) QSC-nin prezidenti Cahangir Əsgərov, müdafiə nazirinin müavini, Hərbi Hava Qüvvələrinin komandanı Ramiz Tahirov, Azərbaycanın BƏƏ-dəki səfiri Daşqın Şikarov, Azərbaycanın Dubaydakı baş konsulu Pərviz İsmayılzadə və digərlərinin də daxil olduğu rəsmi nümayəndə heyəti təmsil edir.
Sərgi çərçivəsində danışıqların yekunlarına əsasən sazişlər imzalanıb və mülki aviasiya sahəsində bir sıra mühüm razılaşmalar əldə olunub. 
Ən önəmli sazişlərdən biri AZAL QSC-nin prezidenti Cahangir Əsgərov, “Boeing Commercial Airplanes”ın prezidenti - baş icraçı direktoru Kevin Makalister və ""Boeing Global Services""in prezidenti - baş icraçı direktoru Sten Dil tərəfindən beş “B787-8 Dreamliner” və iki B747-8F (və ya B777F) təyyarələrinin alınmasına dair imzalanan saziş olub. Sazişin dəyəri 1,9 milyard dollar həcmində qiymətləndirilir. Təyyarələrin gətirilməsi 2019-2020-ci illərə planlaşdırılır.
Daha bir saziş “Azərbaycan Hava Yolları” QSC və “Rockwell Collins International” şirkəti arasında Azərbaycanın milli aviadaşıyıcısının yeni “Boeing 737 MAX” təyyarələri üçün bort elektronikası, əyləncə sistemləri və kommunikasiya avadanlığının tədarükünə dair imzalanıb. Yeni avadanlıq sərnişinlərə bütün uçuş ərzində simsiz internetə giriş təqdim edəcək, həmçinin təyyarə göyərtəsində multimedia əyləncəsini yeni səviyyəyə qaldıracaq.
Cahangir Əsgərovun ""Embraer Commercial Aviation""ın rəhbəri Con Slatteri ilə görüşündə tərəflər ikitərəfli əməkdaşlığın gələcək perspektivlərini müzakirə ediblər. Danışıqların yekunlarına əsasən lizinq şərtləri ilə iki ""Embraer 190"" təyyarəsinin alınmasına dair saziş imzalanıb.
Azərbaycan nümayəndə heyəti ""Dubai Airport Freezone"" stendini ziyarət edib və burada hava limanı ərazisində Azad iqtisadi zonanın (AİZ) yaradılması təcrübəsi ilə tanış olub.
Cahangir Əsgərov və ""Qrajdanskie Samoletı Suxoqo"" (""Гражданские самолеты Сухого"") SC-nin prezidenti Aleksandr Rubtsov danışıqlardan sonra ""Sukhoi Superjet 100"" təyyarəsinin yeni biznes versiyasını nəzərdən keçiriblər.
Həmçinin ""Azərbaycan Hava Yolları"" QSC-nin prezidenti ""Vertoletı Rossii"" (""Вертолеты России"") Holdinqinin baş direktoru Andrey Boqinski ilə danışıqlar aparıb. Danışıqların yekunlarına əsasən Azərbaycanın ""Silk Way Helicopter Services"" şirkəti hərbi helikopterlər də daxil olmaqla bütün model helikopterlərin təmiri və xidməti üzrə lisenziya alıb.
Məhsuldar danışıqlar eyni zamanda ""Leonardo"" şirkəti ilə də aparılıb və danışıqların yekunlarına əsasən offşor əməliyyatlar üçün ""AgustaWestland AW169"" helikopteri, həmçinin aero, foto və video çəkilişlərin aparılması üçün ""AgustaWestland AW109"" helikopterinin alınması üzrə saziş imzalanıb.
Cahangir Əsgərovun ""Antonov"" dövlət müəssisəsinin prezidenti vəzifəsini icra edən Aleksandr Krivokon ilə danışıqlarının əsas yekunu Azərbaycanın ərazisində ""АN-178"" təyyarəsinin birgə istehsalının yaradılması üzrə əldə olunan razılaşma olub. ""Silk Way"" aviaşirkəti tərəfindən ""AN-124"" təyyarəsinin alınması ilə əlaqədar olaraq görüşdə Azərbaycanın ərazisində bu tip təyyarəyə birgə texniki xidmət haqqında qərar qəbul olunub.
İmzalanan sazişlər və əldə edilən razılaşmalar Azərbaycan mülki aviasiyasının gələcək inkişafı və yeni iş yerlərinin yaradılması üçün mühüm stimul olacaq.




















www.oxu.az
"
"Rusiyada benzinin qiymətində rekord artımRusiyada benzinin birja qiymətləri tarixi maksimumu yeniləyib.
Oxu.Az xəbər verir ki, bu barədə Report “Kommersant” qəzetinə istinadən  məlumat yayıb.
Qeyd edilir ki, noyabrın 7-13-də “Ai-95” markalı benzinin topdansatış qiyməti 1,7%, “Ai-92” markalı benzinin qiyməti isə 2,3% artıb. “Ai-95” benzinin bir tonu 44,99 min rubla, “Ai-92”-nin isə 42,82 min rubla qədər qalxıb.
Qəzet qeyd edir ki, bu cür artım Rusiya bazarı üçün xarakterik deyil. Adətən, oktyabr ayından topdansatış qiymətləri aşağı düşür.
Qiymətin qalxmasının səbəblərindən biri olaraq “Qazprom neft”in Moskvadakı neft emalı zavodunda katalitik krekinq qurğusunun təmirə dayandırılması amili göstərilir. “Kommersant” qəzeti qurğunun fəaliyyətindəki fasilənin təmir proqramında olmadığını iddia edir. Şirkətdən isə bildirilib ki, qurğu iş effektivliyinin artırılması üçün planlaşdırılmış təmirə dayandırılıb. “Qazprom neft” noyabr ayının ortalarında katalitik krekinq qurğusunun işinin bərpa olunacağını qeyd edir.
Digər bir mənbənin məlumatına görə, “Qazprom neft” “Rosneft” şirkətindən yanacaq almaq variantını nəzərdən keçirir.
L.Ə.
www.oxu.az
"
"Gürcüstanda dizel bahalaşdıGürcüstanda son 2 ayda yanacağın qiymətində artım müşahidə olunur.
Oxu.Az xəbər verir ki, bu barədə APA-nın yerli bürosu Gürcüstanın Neft Məhsulları İdxalçıları Birliyinə istinadla məlumat yayıb.
Qeyd edilir ki, yanacağın qiyməti orta hesabla 10 tetri bahalaşıb. Oktyabr-noyabr aylarında dizel yanacağının qiyməti 6-11 tetri, benzinin qiyməti isə 5-10 tetri artıb.
Gürcüstanda yanacağın artması dünya bazarında neftin qiymətinin artması, dollar və avronun milli valyuta olan lariyə qarşı bahalaşması ilə əlaqələndirilir.
L.Ə.
www.oxu.az
"
"Qubada alma 5 qəpiyə satılır?Quba təsərrüfatçıları almanın kilosunu 5 qəpiyə satmaq məcburiyyətində qalıb.
Oxu.Az Qafqazinfo-ya istinadən xəbər verir ki, bu barədə məlumat sosial şəbəkədə paylaşılıb. 
Bildirilib ki, məhsulunun çürüməsindən nigaran olan təsərrüfatçılar 1 ton almanı meyvə şirəsi zavodlarına 55 manata verir.
Regionlarda meyvə təsərrüfat sahiblərindən ucuz qiymətə alındığı halda, bazarlara dəfələrlə baha qiymətə çıxarılır.
Kənd təsərrüfatı məsələləri üzrə ekspert Vahid Məhərrəmov məsələ ilə bağlı bildirib ki, kifayət qədər çox səbəb var ki, bu gün Quba alma istehsalçılarının məhsulu yaxşı qiymətə tələb olunmur və onlar da məcburiyyət qarşısında qalıb meyvəni ya ucuz satırlar, ya da bir hissəsi xarab olur deyə çaya atır, heyvana yedizdirirlər: “Səbəblərdən birincisi kimi onu deyə bilərəm ki, belə bir halın baş verməsi təbiidir. Yəni, almadan almaya fərq var. 
İkinci səbəb odur ki, Quba istehsalçıları üçün hazırda bazara çıxış yoxdur. Ona görə də, onlar məcburiyyət qarşısında qalıb topladıqları məhsulu ucuz qiymətə təklif edirlər. 
Üçüncü səbəb Quba təsərrüfatçılarının məhsullarını saxlamaq üçün soyuducu ambar, kameranın olmamasıdır. Onlar məhsullarını bir müddət saxlayıb onlara sərf edən qiymətə sata bilmirlər. Əgər normal şərait olsa, məhsullarını bayramqabağı bazarlara çıxararlar və satış da onları qane edər.
Keçən ilin aprel ayında məhz bu məqsədlə yeni bir qurum - Ərzaq Məhsullarının Tədarükü və Təhcizatı ASC yaranmışdı. Hökumət tərəfindən yaradılmış bu cəmiyyətə kifayət qədər maliyyə resursu ayrılmışdı ki, istehsalçılarda məhsul bol olan zaman, təsərrüfatın bir hissəsi onlardan alınsın, onlara maliyyə ehtiyacı ödənilsin və sonra Cəmiyyət həmin məhsulu ya ölkə daxilində realizə etsin, ya da ki ölkə xaricinə çıxarsın. Hazırda bu Səhmdar Cəmiyyət öz funksiyasını yerinə yetirmədiyi üçün bu kimi problemlər yaşanır. 
Başqa bir səbəb isə odur ki, bizim fermerlər təsərrüfatlarını öz güclərinə hesablaya bilmirlər. Onlar qabaqcadan məhsuldarlığı hesablamalıdırlar. Hazırda məhsulun keyfiyyəti ilə bağlı da müəyyən problemlər var. Bağbanlar ağacların formalaşması zamanı az və keyfiyyətli məhsul götürməyi məqsəd qoymalıdır. Ağacda meyvənin sayı az ola bilər, ancaq bu meyvənin çəkisinə və həcminə dəlalət edə bilməz. Bu zaman almanın kalibri daha böyük və cəlbedici olacaq. Adicə baxın, xaticdən gətirilən alma alınır, bizimkilər rəfdə qalır. İstehsalçılarımız rəqabət mühitində uğur qzanmaq üçün bunları bilməlidir.
Və nəhayət bu sahəyə cavabdeh olan məmurlar öz vəzifəsini doğru yerinə yetirməlidir. Onların vəzifəsi təşviq etmək, bu ahədə maarifləndirmə işləri aparmaqdır. 
Çox təəssüflər olsun ki, bu sahədən yaxşı gəlir əldə etmək imkanımız olduğu halda biz bu imkanları əldən veririk”. 
E.Ə.
www.oxu.az
"
"Qaz ixracından gəlirlərimiz 40 faizə yaxın artıbBu ilin yanvar-oktyabr ayları ərzində Azərbaycan gömrük bəyannamələrinə əsasən 5,649 mlrd. kubmetr təbii qaz ixrac edib.
Oxu.Az xəbər verir ki, bu barədə “Report” Dövlət Gömrük Komitəsinə istinadən məlumat yayıb. Bildirilir ki, xəbər verir ki, bu miqdarda təbii qazın dəyəri 1 001,705 mln. dollar təşkil edib.
Hesabat dövründə təbii qazın Azərbaycanın ümumi ixracında payı 11,06% olub.
Bu ilin yanvar-oktyabr aylarında ixrac olunan təbii qazın miqdarı ötən ilin müvafiq dövrünə nisbətən 13%, dəyəri isə 35% artıqdır.
L.Ə.
www.oxu.az 
"
"DGK aksiz və yol vergiləri üzrə büdcəyə ödəmələri azaldıbBu ilin yanvar-oktyabr aylarında Dövlət Gömrük Komitəsinin (DGK) xətti ilə büdcə daxilolmaları 2 168,65 mln. manat təşkil edib.
Oxu.Az xəbər verir ki, bu barədə Report.az komitəyə istinadən məlumat yayıb.
Bildirilir ki, bu, ötən ilin eyni dövrü ilə müqayisədə 18,05% çoxdur. Son 1 ildə gömrük rüsumları 15,9% artaraq 571,576 mln. manat, əlavə dəyər vergisi üzrə gömrük yığımları 23,95% artaraq 1 497,747 mln. manat, aksizlər üzrə yığımlar 13,7% azalaraq 70,359 mln. manat, yol vergisi üzrə yığımlar isə 46,2% azalaraq 28,967 mln. manat təşkil edib. 
L.Ə.
www.oxu.az
"
"Valyuta hərracının nəticəsi açıqlandı Bu gün Azərbaycan Mərkəzi Bankında (AMB) Dövlət Neft Fondunun da iştirakı ilə hərrac keçirilib.
Oxu.Az MB-ya istinadən xəbər verir ki, hərracda manatın ortaçəkili məzənnəsi 1,7002 səviyyəsində formalaşıb.
L.Ə.
www.oxu.az
"
"Xam neft ixracından gəlirimiz bu qədər artıbBu ilin yanvar-oktyabr ayları ərzində Azərbaycan gömrük bəyannamələrinə əsasən 16 977 159 ton xam neft ixrac edib.
Oxu.Az Report-a istinadən xəbər verir ki, bu miqdarda xam neftin dəyəri 6,539 mlrd. ABŞ dolları təşkil edib.
Hesabat dövründə xam neft Azərbaycanın ümumi ixracının 72,22%-ni tutub. Bu ilin 10 ayında ixrac olunan xam neftin miqdarı ötən ilin müvafiq dövründən 0,28% az, dəyəri isə 27% çox olub.
L.Ə.
www.oxu.az
"
"10 aylıq xarici ticarətin həcmi açıqlandı Bu ilin yanvar-oktyabr ayları ərzində Azərbaycanın xarici ticarət əməliyyatlarının həcmi 16 mlrd. 12 mln. 583 min dollar təşkil edib.
Oxu.Az Dövlət Gömrük Komitəsinin açıqladığı statistikaya istinadən xəbər verir ki, idxal əməliyyatları 6 958 381.25 min ABŞ dolları, ixrac əməliyyatları 9 054 201.75 min dollar olub. 
Hesabat dövründə 2 mlrd. 95 mln. 820,5 min dollar məbləğində müsbət saldo yaranıb. İllik müqayisədə xarici ticarət üzrə müsbət saldo 8,8 dəfə artıb. 
L.Ə.
www.oxu.az
"
"Azərbaycanda orta aylıq əmək haqqı açıqlandı Bu ilin yanvar-sentyabr aylarında Azərbaycan iqtisadiyyatında muzdla çalışan işçilərin orta aylıq nominal əməkhaqqı əvvəlki ilin müvafiq dövrünə nisbətən 7,2% artaraq, 525,6 manat olub.
Oxu.Az Dövlət Statistika Komitəsinə istinadən xəbər verir ki, iqtisadiyyatın mədənçıxarma sənayesi, maliyyə və sığorta fəaliyyəti, peşə, elmi və texniki fəaliyyət, informasiya və rabitə, eləcə də, tikinti sahələrində orta aylıq nominal əməkhaqqı daha yüksək olub.
Oktyabrın 1-nə ölkə iqtisadiyyatında muzdla çalışan işçilərin sayı 1 526,4 min nəfər olub, onlardan 877,6 min nəfəri iqtisadiyyatın dövlət sektorunda, 648,8 min nəfəri isə qeyri-dövlət sektorunda fəaliyyət göstərib.
Muzdla işləyənlərin 21,6%-i təhsil, 19,0%-i ticarət; nəqliyyat vasitələrinin təmiri, 12,9%-i sənaye, 8,6%-i əhaliyə səhiyyə və sosial xidmətlərin göstərilməsi, 7,2%-i tikinti, 7,1%-i dövlət idarəetməsi və müdafiə; sosial təminat, 4,7%-i nəqliyyat və anbar təsərrüfatı, 3,4%-i peşə, elmi və texniki fəaliyyət, 3,2%-i kənd təsərrüfatı, meşə təsərrüfatı və balıqçılıq, 1,6%-i maliyyə və sığorta fəaliyyəti, 10,7%-i isə iqtisadiyyatın digər sahələrində məşğul olublar.
L.Ə.
www.oxu.az
"
"Azərbaycana avtomobil idxalı artıb Bu ilin yanvar-oktyabr aylarında Azərbaycana xaricdən 8 102 ədəd müxtəlif təyinatlı avtomobil idxal olunub.
Oxu.Az Dövlət Gömrük Komitəsinə istinadən xəbər verir ki, bu da ötən ilin eyni dövrü ilə müqayisədə 86,3% çoxdur. 
Son bir ildə sürücü daxil olmaqla, 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələrinin idxalı 97,3% artaraq 148-ə, əsasən adamların daşınması üçün nəzərdə tutulmuş minik avtomobilləri və digər motorlu nəqliyyat vasitələrinin idxalı 88% artaraq 7 098-ə, yük daşımaq üçün motorlu nəqliyyat vasitələrinin idxalı 89,7% artaraq 795-ə çatıb. 
L.Ə.
www.oxu.az
"
"""Bitcoin""in dəyəri yenidən yüksəlməyə başlayıbDünyanın əsas kriptovalyutası sayılan ""Bitcoin""in dəyəri yenidən yüksəlməyə başlayıb.
Oxu.Az FED.az-a istinadən xəbər verir ki, ""Bitcoin""in bu saata olan qiyməti 6630 dollar təşkil edir.
Xatırladaq ki, ""Bitcoin""in dünən bu saatlara olan qiyməti 6126 dollar idi.
Yəni kriptovalyuta bir gün ərzində 504 dollar və ya 8% bahalaşıb.
Amma bu, ""Bitcoin""in bir həftə əvvəlki qiymətindən aşağıdır. 
Bir həftə əvvələ olan nəticələrə görə, ""Bitcoin Cash""in qiymətində də yüksəlmə müşahidə olunur. Belə ki, yeddi gün əvvəl 615 dollar olan ""Bitcoin Cash""in bu saata olan qiyməti, 644 dollar bahalaşaraq, 1259 dollar təşkil edir.
L.Ə.
www.oxu.az
"
