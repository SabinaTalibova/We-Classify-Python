"Türkiyə artilleriyanı işə saldı: Terrorçular Afrindən geri çəkildiTürkiyə ordusunun açdığı xəbərdarlıq atəşindən sonra YPG kürd silahlı dəstələri Afrindən geri çəkilib.
Oxu.Az Anadolu agentliyinə istinadən xəbər verir ki, Türkiyə artilleriya qüvvələrinin zərbələrinə tuş gələn kürd silahlı dəstələri  Afrinin 10 kilometrliyində dayandırılıb.
Rəsmi Dəməşq YPG qüvvələrinin Afrinə gəlməsinə dair hələlik heç açıqlama verməyib.
A.M.
www.oxu.az
"
"Üz cizgilərinin formalaşmasını təmin edən genlər müəyyən edilibBelçika və ABŞ-dan olan tədqiqatçılar üz cizgilərinin formalaşmasına təmin edən 15 geni müəyyən edib.
Oxu.Az xəbər verir ki, tədqiqatın nəticələri “Nature Genetics” jurnalında dərc olunub.
Əvvələr belə genləri ayırmaq üçün gözlər arasındakı məsafə və ya ağızın eni ölçülərək nəticələr genomun xüsusiyyətləri ilə müqayisə edilirdi.
Bu dəfə alimlər tam fərqli yanaşma tətbiq edib. Onlar üzün hər hansı konkret cizgilərinə önəm verməyib. Bunun əvəzində insan simalarının 3D şəkillərindən və onların DNT nümunələrindən istifadə edib.
Hər bir sima avtomatik olaraq bir neçə hissəyə bölünüb, DNT-də isə həmin hissələrlə əlaqəli lokuslar müəyyən edilib.
Alimlər öyrənib ki, həmin sahələrdə olan genlər ana bətnində üzün inkişafı və formalaşması zamanı aktiv olur. Tədqiqat qrupu genom sahələri ilə əlaqəli genetik variantların genlərin ekspressiyasının harada və nə vaxt baş verəcəyinə cavab verdiyini müəyyənləşdirib. Aşkarlanmış genlərdən yeddisi burunun formalaşması ilə əlaqədar olub.
Hələlik DNT vasitəsilə üz cizgilərini müəyyənləşdirmək mümkünsüz görünsə də, tədqiqatçılar hesab edir ki, belə tapıntılar gələcəkdə çoxdan vəfat etmiş şəxslərin simalarının rekonstruksiya keyfiyyətini əhəmiyyətli dərəcədə artıra bilər.
Texnologiya genlərlə insanın digər xüsusiyyətlərini, məsələn, neyrodegenerativ xəstəliklərə meyilliliyi əlaqələndirməyə kömək ola bilər.
www.oxu.az
"
"Rusiyada yanğında xəsarət almış daha bir azərbaycanlı ölübRusiyanın Orenburq şəhərində baş vermiş yanğın nəticəsində yaralanan azərbaycanlılardan biri xəstəxanada ölüb.
Oxu.Az-ın məlumatına görə, bu barədə APA-nın Rusiya bürosuna Orenburqdakı Azərbaycan icmasının rəhbəri Yaşar Məsimov məlumat verib. 
O bildirib ki, fevralın 12-də Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində baş verən yanğın nəticəsində ağır yanıq xəsarəti alan 1969-ci il təvəllüdlü Quliyeva Sevinc Şiraslan qızı bu gün xəstəxanada ölüb. 
Diaspor rəhbəri yanğın nəticəsində yaralanan şəxslərdən hazırda 3 nəfərinin xəstəxanada olduğunu, onların da vəziyyətinin ağır olduğunu söyləyib.
Qeyd edək ki, fevralın 12-də günorta saatlarında Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində yanğın baş verib. Nəticədə 1980-ci il təvəllüdlü Quliyev Hatəm (Namiq) Akif oğlu, onun 3 yaşlı qızı Leyla və 6 yaşlı oğlu Eysevər, 1967-ci il təvəllüdlü Qabil Qarayev ölüb. 
Yanğın zamanı 2009-cu il təvəllüdlü Sevinc Quliyeva, 1995-ci il təvəllüdlü Aytən Quliyeva, 1936-cı il təvəllüdlü İzzət Quliyeva, 1992-ci il təvəllüdlü Sədaqət Quluyeva və 1969-cu il təvəllüdlü Sevinc Quliyeva ağır yanıq xəsarətləri alıb.
Sədaqət Quliyeva bir neçə gün əvvəl xəstəxanada dünyasını dəyişib.
www.oxu.az
"
"Ehramların inşa texnologiyasının sirri tapıldıQədim Misir memarlığı üzrə amerikalı mütəxəsis və arxeoloq Qlen Deş (Glen Dash) belə bir nəticəyə gəlib ki, Giza ehramlarının divarlarının dəqiq mövqeyinə misirlilər payızda gecə-gündüz bərabərliyi zamanı kölgələri izləməklə nail olublar.
Oxu.Az xəbər verir ki, bu barədə “Science Alert” jurnalında məqalə dərc olunub.
Xeops və Gizanın digər ehramlarının yan divarları şərq-qərb və cənub-şimal xətləri arasındakı bucağa uyğun şəkildə, ideal düz xətt boyunca uzanır. Normadan kənara çıxma bir dərəcənin on beşdə bir hissəsi ölçüsündədir.
Alimlər hesab edir ki, misirli memarlar buna astronomik ölçülər, qütb ulduzunun və ya yerin səthindəki Günəş kölgələrinin izlənilməsi hesabına nail olublar. 
Q.Deş hesab edir ki, misirlilər ehramların divarlarını, gecə-gündüz bərabərliyi olan gündə kölgələri müşahidə etməklə bərabərləşdirib.
Alim 22 sentyabr 2016-cı ildə şərqdən qərbə yerini dəyişən Günəşin kölgəsini izləyib. Deş onun ucunun bərabər vaxt intervallarından sonra sonluğunun hamar əyriyə çevrildiyinin şahidi olub.
www.oxu.az
"
"Rusiyada azərbaycanlılar çinlini qarət etdiFevralın 19-da, Sankt-Peterburqda Azərbaycan əsilli cinayətkarlar Çin vətəndaşını qarət etməyə çalışıb.
Oxu.Az xəbər verir ki, bu barədə “Moyka- 78” məlumat yayılıb
Məlumata görə, insident 08:30 radələrində baş verib. “Ploşad Vosstaniya-2” metrostansiyasının vestibülündə üç azərbaycanlıdan ibarət cinayətkar dəstə Çindən olan xarici turistin içində “Canon” fotoaparatı və obyektivi olan çantanı oğurlayıb. Qarət olunan texnikanın qiyməti 30 min rubla yaxındır.
Oğrular məsuliyyətdən qaça bilməyib. Polis əməkdaşları oğruları elə hadisə yerində – metropolitendə saxlayıb. Oğurlanmış fotoaparat sahibinə qaytarılıb.
Cinayətkar dəstənin azərbaycanlı üzvlərinə qarşı qarət maddəsi ilə cinayət işi açılıb.
www.oxu.az
"
"Ərdoğan: Afrinin mərkəzi mühasirəyə alınacaqYaxın günlərdə Afrinin mərkəzi mühasirəyə alınacaq.
Oxu.Az NTV telekanalına istinadən xəbər verir ki, bu bəyanatı Türkiyə prezidenti Rəcəb Tayyib Ərdoğan Ədalət və İnkişaf Partiyasının parlament qrupunun toplantısında çıxışı zamanı səsləndirib.
Ərdoğan bildirib ki, Afrin PKK terrorçu qruplaşmasının qolu olan PYD/YPG yaraqlılarından təmizlənəcək. Onun sözlərinə görə, mühasirə sayəsində Afrindəki terrorçular kənardan  yardım ala bilməyəcək.
“Bu, terrorçu qruplaşmanı üstünlükdən məhrum edəcək. Borcumuz Türkiyənin nəyə qadir olduğunu göstərməkdir. Talabiyədən tutmuş Qamışlıya kimi hər yerdə terrorçuların kökünü kəsəcəyik, necə ki, bunu “Fərat qalxanı” və “Zeytun budağı” əməliyyatlarında etmişdik”.
Türkiyə prezidenti bir daha qeyd edib ki, ABŞ PYD/YPG qüvvələrinə beş min yük maşını və iki min yük təyyarəsi silah-sursat və hərbi texnika yardımı göndərib.
“Bunu danırlar. Ancaq onlara dəlillər göstərən zaman bu məsələni 3-5 gün ərzində həll edəcəklərini bildirirlər. Danışıqlara paralel olaraq ərazidə əməlliyyatları davam etdirəcəyik. Ötən gün Rusiya və İran prezidentləri ilə telefonla danışmışam. Türkiyə hər zaman, istənilən şəraitdə çoxvektorlu siyasət yürütmək məcburiyyətindədir”.
Türkiyənin dövlət başçısı bildirib ki, “Zeytun budağı” əməliyyatının başlandığı gündən Suriyanın Afrin bölgəsində 1715 terrorçu məhv edilib, Türkiyə ordusunun 32 hərbçisi şəhid olub.
www.oxu.az
"
"Türkmənbaşı öz zirehli “Mercedes”lərini satır 
Türkmənistanın dövlət birjasının saytında prezident aparatının 25 zirehli “Mercedes-Maybach S600L” satışa çıxardığı haqqında məlumat yayılıb.
Oxu.Az “CA-News”a istinadən xəbər verir ki, maşınların qiyməti buraxılış ilindən asılı olacaq. 
Belə ki, normalda 1995-ci ilin “Mercedes”ləri 25 min manatdan yuxarı, 2009-cu il istehsalı olan “Mercedes”ləri isə 75 mindən yuxarı qiymətə satılır.
Məlumata görə, siyahıda olan maşınlardan 13-ü 2009-cu ildə istehsal olunub.
“Xronika Turkmenistana” yazır ki, bu avtomobillərdən yalnız ölkəyə digər dövlət başçıları rəsmi səfər edən zaman istifadə olunur.
Qalan vaxtlarda ölkə prezidenti Qurbanqulu Berdiməhəmmədov şəxsən özünün idarə etdiyi digər avtomobillərə üstünlük verdiyini bildirib.
www.oxu.az

"
"“Beşiktaş”ın oyunçusu matçöncəsi sərxoş yaxalandı – FOTOBütün gözlər Türkiyənin “Beşiktaş” klubunun bu axşam Çempionlar Liqasında Almaniyanın “Bayern” komandası ilə keçirəcəyi oyuna çevrilmişkən, İstanbul təmsilçisinin futbolçusu Cermeyn Lens sərxoş halda paparazzilərə tuş gəlib.
Oxu.Az xəbər verir ki, İngiltərənin “Sanderlend” klubundan icarəyə götürülmüş “Fənərbaxça”nın sabiq futbolçusu dostları ilə əylənərkən içkinin qədərini qaçırıb.
Hollandiyalı futbolçu bir gecədə üç gecə klubu gəzib. Lens Arnavutköydə sərxoş halda gedərkən fotoqraflara tuş gəlib və dərhal paltosu ilə üzünü gizlətməyə çalışıb. Onun dostları bu işdə futbolçuya kömək ediblər.
Məşhur futbolçunun təkcə üzünü deyil, döymələrini də gizlətməyə çalışan dostları jurnalistlərə “Komanda onsuz da pis gedir. Çəkməyin! Buraxın, evə gedək”, – deyə reaksiya veriblər.
Qeyd edək ki, “Beşiktaş” bu gün Bakı vaxtı ilə saat 23:45-də Münhenin “Alyans Arena” stadionunda “Bayern”lə ilk matçına çıxacaq.  


























Səbuhi TOFİQOĞLU
www.oxu.az
"
"Ərdoğan Xocalı şəhidlərinin xatirəsini yad etdi – VİDEOTürkiyə prezidenti Rəcəb Tayyib Ərdoğan Xocalı şəhidlərinin xatirəsini yad edib.
Oxu.Az-ın xəbərinə görə, Ərdoğan bu barədə ölkə parlamentinin toplantısında çıxışı zamanı Xocalı soyqırımına toxunub.
“Xocalı qətliamı zamanı şəhid olanları, Azərbaycanın bütün şəhid qardaşlarımızı rəhmətlə yad edirik” - deyə R.T.Ərdoğan bildirib.

www.oxu.az
"
"Peterburqda öldürülmüş azərbaycanlının meyiti tapılıbRusiyanın Leninqrad vilayətinin Priozersk rayonunda fevralın 19-də   kişi meyiti aşkarlanıb
Oxu.Az bu barədə “Moyka-78” istinadən xəbər verir.
Yayılan informasiyaya görə, meyit Moskva vaxtı ilə 16:53 radələrində Sosnovo qəsəbəsində,  Sovetskaya küçəsi ev 12 ünvanında tapılıb. 
Meyitin üz nahiyəsində kəsik yaraları olub. 
Həlak olan şəxsin evə qonaq gəlmiş 50 yaşlı Azərbaycan vətəndaşı olduğu bildirilir. 
Ev 62 yaşlı təqaüdçüyə məxsus olub.
Hazırda azərbaycanlı kişinin ölüm səbəbi və halları yerli hüquq mühafizə orqanları tərəfindən araşdırılır.
www.oxu.az
 
"
"Nazarbayev yeni qazax əlifbasını təsdiqləyibQazaxıstan prezidenti Nursultan Nazarbayev qazax əlifbasının yeni latın qrafikası versiyasının qəbul olunması haqqında fərman imzalayıb.
Oxu.Az xəbər verir ki, ötən ilin oktyabr ayında qazax lideri əlifbanın 2025-ci ilə kimi latın qrafikasına keçidi ilə bağlı fərman imzalamışdı.
Nazarbayev bildirmişdi ki, bu, heç bir halda rusdilli əhalinin haqlarına, rus dilinə və ya digər dillərə ziyan vurmayacaq.
Əlifbanın ilk latın variantı cəmiyyətdə geniş tənqidlərə yol açdı. Həmin əlifba 32 hərfdən ibarət idi.
Mütəxəssislərin və vətəndaşların fikrincə, apostroflardan geniş istifadə olunması oxu və yazını çətinləşdirirdi. Əlavə olunan yeni diakretik işarələr və diqraflar (sh, ch) geniş müzakirə obyektinə çevrilmişdi.
Bundan əvvəl yayılan xəbərlərə görə, Qazaxıstanda artıq 2021-2023-cü illərdən etibarən sənədlərin latın dilində verilməsi planlaşdırılır. 2024-2025-ci illərdə isə yerli hakimiyyət orqanları, dövlət KİV-in latın qrafikasına keçəcəyi gözlənilir.
www.oxu.az
"
"Türkiyədə onlarla hərbçi həbs olunduTürkiyə polisi FETÖ fəaliyyəti ilə bağlı istintaq çərçivəsində adıçəkilən terrorçu qruplaşma ilə əlaqələrdə şübhəli bilinən şəxslərin saxlanılmasını həyata keçirir.
Oxu.Az “Anadolu” xəbər agentliyinə istinadən xəbər verir ki, prokurorluq 170 nəfərin saxlanılması ilə bağlı qərar çıxarıb.
Onlardan 144-ü hazırda xidmətdə olan hərbi qulluqçulardır.
Əməliyyat tədbirləri İstanbulda və ölkənin 37 müxtəlif bölgəsində həyata keçirilir. Hərbi qulluqçular FETÖ-yə üzv olmaqda şübhəli bilinir. 
Agentliyin məlumatına görə, həmin şəxslər dəfələrlə təşkilatın gizli imamları ilə əlaqə yaradıb. Hal-hazırda 22 nəfərin saxlanıldığı xəbər verilir, reydlər davam etdirilir.
Qeyd edək ki, FETÖ ilə bağlı sonuncu belə irimiqyaslı əməliyyat fevralın 16-da həyata keçirilmişdi. Həmin vaxt 52 nəfərin saxlanılması ilə bağlı order verilmişdi.
www.oxu.az
"
"Olimpiadada nadir hadisə: İki ölkəyə qızıl medal verildiCənubi Koreyanın Pyanqçanq şəhərində keçirilən XXIII Qış Olimpiya Oyunlarında bobsley üzrə kişilərin qoşa mübarizəsinə yekun vurulub.
Oxu.Az xəbər verir ki, Olimpiya çempionluğunu iki ölkə əldə edib.
Kanadanı təmsil edən Castin Krips və Aleksander Kopaç, eləcə də, Almaniyadan olan Françesko Fridrix və Torsten Marqis 3 dəqiqə 16,86 saniyə nəticə göstərib. Nəticədə hər iki duet qızıl medal qazanıb. 
Bürünc medala isə 3 dəqiqə 16,91 saniyə göstərici ilə Oskar Melbardis – Yanis Strenqa (Latviya) cütlüyü yiyələnib.
Qeyd edək ki, müasir Olimpiada tarixində bobsley yarışlarında bunadək cəmi iki belə hadisə olub.
1998-ci ildə qızıl medalı Kanada və İtaliya idmançıları “bölüşdürüb”.
1968-ci ildə isə İtaliya və Almaniya Federativ Respublikası idmançıları eyni nəticəni göstərib. Lakin həmin vaxt qızıl medal italyanlara verilib.
S.T.
www.oxu.az
"
"“Windows” virtual hücumlara həssasdır“Google” şirkətinin proqram tərtibatçıları “Project Zero” layihəsi çərçivəsində “Windows 10” əməliyyat sisteminə aid “Microsoft Edge”in virtual hücumlara həssas olduğunu aşkarlayıb.
Şirkət uzun müddət sistemdəki “boşluq” barədə sussa da, bu vaxta qədər “Microsoft” bu texniki qüsuru aradan qaldıra bilməyib.
Oxu.Az xəbər verir ki, bu barədə “The Verge” məlumat yayıb.
“Windows 10 Creators Update” yeniləməsində zərərli kodları yaddaşa yükləmək məqsədi daşıyan virtual hücumlardan qorunmaq üçün “Arbitrary Code Guard” (ACG) texnologiyasını istifadəyə verib. 
O, yaddaşda yalnız müvafiq imzası olan kodların əks olunmasına imkan verir. Ancaq mütəxəssislər bu “sipərdən” yan keçməyə imkan verən  boşluq ortaya çıxarıb. Nəticədə virtual dələduzlar zərərli kodu kompüterin yaddaşına yerləşdirə bilir.
Virtual hücumlara həssaslıq hələ 2017-ci ilin noyabr ayında aşkarlansa da, “Project Zero” qaydalarına görə, bu xəbəri ictimailəşdirməzdən əvvəl tərtibatçılara “boşluğun” aradan qaldırılmasına 90 gün vaxt verilir. 
“Microsoft” həssaslığın olduğunu etiraf edib və problemin aradan qaldırıldığı patçın ən tezi 2018-ci ilin mart ayında təqdim olunacağını bildirib.
“Microsoft Edge” “Windows 10” əməliyyat sistemindən “İnternet Explorer”i əvəz etmiş standart brauzerdir. Yeni “Windows 10S” versiyasında isə istifadəçilərə standart brauzeri dəyişməyə icazə verilmir. İstifadəçi əlavə brauzerlər yüklədikdə belə, elektron poçt və digər saytlara olan linklər yalnız “Microsoft Edge” brauzeri ilə açılır.
www.oxu.az
"
"Bacılar vida videosu çəkib intihar etdilərRusiyada hüquq-mühafizə orqanları İjevskdə, fevralın 19-da meyitləri hündürmərtəbəli binalardan birinin yaxınlığında aşkarlanmış iki yeniyetmə qızın ölüm səbəbi və hallarını araşdırır.
Oxu.Az “İnterfaks”a istinadən xəbər verir ki, bu barədə Udmurtiya başçısı yanında uşaq hüquqları üzrə səlahiyyətli nümayəndə Olqa Avdeyeva açıqlama verib.
Açıqlamaya görə, qızlardan birinin 12, digərinin 15 yaşı olub. Yaxın zamanda həlak olan qızların valideynləri müstəntiqlər tərəfindən sorğu-sual olunacaq.
İlkin məlumatlara əsasən, ölən qızlar ögey bacı olublar. Onlardan biri ölümündən əvvəl “Instagram” səhifəsində onların sonuncu foto və videosunu paylaşıb.
Videoda qız ailə üzvlərinə yaşatdığı acıya görə üzr istəyib. Şərhlərdə istifadəçilər qızların ailə üzvlərinin, dostlarının onların intihar etmək niyyətlərindən bixəbər olmasından hiddətləndiklərini ifadə ediblər.
Ötən ilin oktyabr ayında son 30 ildə uşaqlar və yeniyetmələr arasında intihar hallarının əhəmiyyətli dərəcədə artdığı və bunun Rusiyada çoxluq təşkil etdiyi məlum olub.
Bu ölkədə hər yüz min ölümə 11,5 intihar halı düşür. Maraqlıdır ki, bütün dünyada bu göstərici – 7,4 intihar halına bərabərdir.
www.oxu.az
"
"Yerevanda partlayış – FOTOYerevanda yaşayış binasında partlayış baş verib.
Oxu.Az erməni KİV-ə istinadən xəbər verir ki, hadisə yerinə iki yanğınsöndürən briqadası cəlb olunub.
Vraçakan küçəsində yerləşən binada mənzillərin birində baş verən partlayış nəticəsində divar və eyvan uçub.
Hadisə nəticəsində ölən və xəsarət alan olmayıb. Binanın həyətində park olunan avtomobillərə də ziyan dəyib.
14 nəfər təxliyyə edilib.

















www.oxu.az
"
"Trampdan yeni – REKORDDonald Trapmp xalq arasında nüfuzla bağlı ABŞ prezidentləri arasında anti-reytinqi təzələyib.
Oxu.Az xəbər verir ki, bu barədə Boise Universitetinin apardığı araşdırmanın nəticələrində qeyd olunur.
45-ci prezident bu anti-rekorda ABŞ-ın 15-ci lideri, vəzifədən getməsindən sonra 1861-1865-ci illərdə vətəndaş müharibəsinin başladığı Ceymz Byukeneni və 4 mart 1841-ci ildə hakimiyyətə gəlmiş və 30 gündən sonra vəfat etmiş doqquzuncu ABŞ prezidenti Uilyam Henri Harrisonu üstələyib.
Qeyd edək ki, amerikalılar arasında ən yüksək nüfuza malik olan prezidentlər Abraham Linkoln, Corc Vaşinqton və Franklin Delano Ruzvelt hesab olunur. ABŞ-ın sabiq lideri Barak Obama reytinq cədvəlində səkkizinci yerdə qərarlaşıb.
Maraqlıdır ki, 18 dekabr 2017-ci ildə Trampın həyat yoldaşı Melanianın ərindən daha populyar olduğu ortaya çıxıb.
Sentyabr ayında Trampın reytinqi son 71 ildə rekord aşağı səviyyəyə düşüb. İctimai sorğularda respondentlərin 66 faizi prezidentin ölkəyə xeyirdən çox ziyan gətirdiyini hesab edib.
www.oxu.az
"
"Daha çox yaşamağın asan yolu açıqlandıBritaniyalı alimlər mütəmadi olaraq təmiz havada orta səviyyədə fikizi əmək və fitneslə məşğul olmanın yaşlı kişilərdə ölüm riskini aşağı saldığını müəyyən edib.
Oxu.Az xəbər verir ki, tədqiqatla bağlı məqalə “British Journal of Sports Medicine” jurnalında dərc olunub.
Tədqiqatlar göstərib ki, gündəlik olaraq yarım saat küçədə it gəzdirən və ya bağda işləyən kişilərdə ölüm riski 17 faiz aşağı düşür.
Bu elmi tapıntı yaşlı kişilərin günün böyük hissəsini oturaq vəziyyətdə keçirməsinin ölüm riskini artırdığı haqqında digər elmi araşdırmanın nəticələrinə yaxın olub.
Tədqiqat qrupu yaşı 78-dən yuxarı olan 1181 britaniyalı kişinin səhhətini və ölüm dinamikasını təqib edib. Hər şəxs orta hesabla beş il ərzində müşahidə olunub. Müşahidələrin sonuna 194 kişi dünyasını dəyişib.
Mütəxəssislər qeyd edir ki, intensiv fiziki tapşırıqlar itlə gəzinti və bağda işləməkdən daha effektiv olsa da, heç də bütün yaşlı kişilər idmanla məşğul ola bilmir. Bununla belə, alimlər gündəlik fiziki əmək və gəzintinin uzunömürlülüyə xidmət etdiyinə əmindir.
www.oxu.az
"
"Suriya bombalandı: 100-ə qədər ölən varSuriya hökumət qüvvələrinin Dəməşqin şəhər kənarında yerləşən Şərqi Quta qəsəbəsini bombalaması nəticəsində çox sayda dinc sakin həlak olub.
Oxu.Az xəbər verir ki, bu barədə Suriya İnsan Haqları Müşahidə qrupu məlumat yayıb.
Qrupun məlumatına görə, aviazərbələr və qurudan buraxılan raketlər azı 98 dinc sakin, o cümlədən 20 azyaşlı uşağın həyatına son qoyub.
Ordunun hazırda üsyançıların nəzarətində olan qəsəbədə quru əməliyyatına hazırlaşdığı bildirilir.
Birləşmiş Millətlər Təşkilatı bölgədə vəziyyətin nəzarətdən çıxdığını və yaşayış məntəqəsində çox sayda mülki əhalinin olduğunu nəzərə alaraq bombardmanın dərhal dayandırılmasını tələb edir.
Statistikaya görə, Şərqi Qutada qəsəbənin mühasirəyə düşdüyü 2013-cü ildə bəri 400 minə yaxın insan həyatını itirib.
www.oxu.az
"
"Mozambikdə 17 nəfər zibil altında qalaraq ölübMozambikin paytaxtı Maputu şəhərində 15 metr hündürlüyündə olan məişət tullantıları topasının uçması nəticəsində 17 nəfər ölüb.
Oxu.Az xəbər verir ki, bu barədə Portuqaliyanın “Lusa” informasiya agentliyi məlumat yayıb.
Ölkənin fövqəladə hallar naziri Fatimə Belşuirin sözlərinə görə, zibil topası evin üzərinə dağılıb və həmin zaman mənzildə bir neçə ailənin üzvləri olub. Bəzi sakinlər evi vaxtında tərk edə biliblər.
Yerli hökumət nümayəndələri güman edirlər ki, zibil dağıntıları altında insanlar qala və axtarış işləri başa çatdıqdan sonra faciə qurbanlarının sayı arta bilər.
A.M.
www.oxu.az
"
"Kürdlər Suriya qoşunları ilə birləşmə xəbərini təkzib edibSuriya kürdlərinin özünümüdafiə qüvvələri (YPG) və Bəşər Əsəd hökuməti arasında Suriya ordusunun Afrinə daxil olması barədə razılıq əldə olunmasına dair məlumatlar həqiqətə uyğun deyil.
Oxu.Az-ın məlumatına görə, bunu Reuters agentliyinə YPG-nin nümayəndəsi bəyan edib.
“Heç bir razılaşma yoxdur. Biz yalnız Suriya ordusuna çağırış etmişik ki, gəlib sərhədləri müdafiə etsinlər”, deyə YPG nümayəndəsi qeyd edib.
Ötən gün kürd qrupları və Bəşər Əsəd hökuməti arasında Suriya ordusunun Afrinə daxil olması barədə razılığa gəldiyinə dair məlumatlar yayılıb.
A.M.
www.oxu.az
 
"
"Rusiyanın məşhur şanson ifaçısı qətlə yetirilibRusiyanın şanson mahnılar ifaçısı Pyotr Qara (Pyotr Petrenko) Moskvada yerləşən mənzilində ölü tapılıb.
Oxu.Az xəbər verir ki, bu barədə Rusiya İstintaq Komitəsinin Moskva üzrə Baş İstintaq İdarəsi rəisinin böyük köməkçisi Yuliya İvanovaya istinadən TASS məlumat yayıb.
Onun sözlərinə görə, fevralın 19-da “Severnı bulvar”da yerləşən yaşayış evinin mənzilində 1984-cü il təvəllüdlü kişi meyiti tapılıb.
“Vizual baxış zamanı beş bıçaq yarası şəklində zorakı ölüm əlamətləri aşkar edilib”, - deyə İvanova əlavə edib.
Faktla bağlı cinayət işi qaldırılıb.
A.M.
www.oxu.az
"
"İranda polis etirazçılara atəş açıb – VİDEOİranın paytaxtı Tehranda polis hökümətə qarşı etiraz edən nümayişçilərə qarşı atəş açıb.
Oxu.Az-ın xarici KİV-ə istinadən verdiyi məlumata əsasən, ilkin məlumatlarda 2 nəfərin yaralandığı bildirilir.
Həbs olunanlar var.


#BreakingNews
Security forces are shooting at the protesters in #Tehran. #دراویش_گنابادی pic.twitter.com/HDPCA4GE9c
— Raman Ghavami (@Raman_Ghavami) 19 февраля 2018 г.



Qeyd edək ki, İranda etrirazlar artıq bir neçə aydır ki, davam edir. 2017-ci ilin dekabrın 28-də keçirilmiş nümayişlər son 10 ilin ən izdihamlısı olub.
A.M.
www.oxu.az
"
"İranda iğtişaşlar zamanı 3 polis əməkdaşı ölübİranın paytaxtı Tehranın şimalında baş verən iğtişaşlar nəticəsində 3 polis əməkdaşı ölüb.
Oxu.Az-ın İran mətbuatına istinadən xəbər verir ki, bu barədə İran polisinin sözçüsü Səid Müntəzirulməhdi bildirib.
Onun sözlərinə görə, Tehranın Pasdaran xiyabanında nümayiş zamanı ictimai asayişi pozan şəxslər avtobusu polis əməkdaşlarının üzərinə sürüb. Hadisə nəticəsində 3 asayiş keşikçisi ölüb.
“Təxirə salınmaz tədbirlər nəticəsində polis əməkdaşlarını öldürən şəxslər həbs olunub. Faktla bağlı cinayət işi açılıb, araşdırma aparılır”, deyə Səid Müntəzirulməhdi bildirib. O qeyd edib ki, hazırda Pasdaran xiyabanında durum stabilləşib, vəziyyət hüquq-mühafizə orqanlarının nəzarəti  altındadır.
A.M.
www.oxu.az
"
"Qocalmaya qarşı mübarizənin yolu tapıldıPortuqaliyalı alimlər qocalmaya qarşı mübarizənin yeni yolunu tapıb. Yeni metod hüceyrələrdə anomal sayda xromosomların qarşısının alınması ideyasına əsaslanır.
Oxu.Az xəbər verir ki, tədqiqatın yekunları BioRxiv.org-da dərc olunub.
Yaş ötdükcə aneuploidiya, yəni xromosom sayında dəyişikliyin baş veridiyi hüceyrələrin sayı artır. Bu  prosesin insan orqanizminin qocalması ilə əlaqəli olduğu təsdiq olunub.
Beləcə, hüceyrələrin mitoz (xromosomların iki yeni nüvəyə bərabər şəkildə bölünməsi yolu ilə parçalanmasına cavab verən genlərin aktivliyi dəyişir.
Siçanlar üzərində aparılmış təcrübələrdə mitozu təmin edən mexanizmdə pozuntunun yaranması nəticəsində progeriya (Hatçinson-Gilford sindromu) əlamətləri – erkən qocalmanın baş verdiyi xəstəliyin inkişaf etdiyi ortaya çıxıb.
Alimlər uşaqdan tutmuş qocalara kimi, kişi cinsindən olan avropoidlərdə fibroplast hüceyrələrindən qocalma markerlərini təhlil edib. Məlum olub ki, qocalma Forkhead box M1 (FoxM1) faktorunun – DNT ilə bağlı olan və hüceyrələrin parçalanmasını idarə edən G2-M geninin aktivliyini tənzimləyən zülalın zəifləməsi ilə əlaqəlidir.
Tədqiqat qrupu yaşlı insanlarda və progeriya xəstələrinin hüceyrələrində Forkhead box M1 səviyyəsini artıraraq, bununla da aneuploidin meydana gəlməsini qarşısını alıb.
Nəticədə qocalma markerlərinin miqdarı aşağı düşüb. Mütəxəssislərin fikrincə, tədqiqatın nəticələri qocalmaya qarşı mübarizənin terapevtik metodlarını təsbit etməyə imkan verəcək.
www.oxu.az
"
"İŞİD Dağıstandakı atışmaya görə məsuliyyəti öz üzərinə götürübİŞİD terror qurplaşması Dağıstanda pravoslav kilsəsinə hücuma görə məsuliyyətini öz üzərinə götürüb.
Oxu.Az-ın xəbərinə görə, bu barədə terrorçuların fəaliyyətinin monitorinqi ilə məşğul olan “Directorate 4” Telegram kanalı yazıb.
Analitiklər yaraqlıların “Amak” agentliyinin məlumatına istinad edirlər.
Xatırladaq ki, fevralın 18-də Dağıstanın Kizlər şəhərində Maslenitsa bayramının qeyd olunduğu kilsədə 22 yaşlı Xəlil Xəlilov insanlara atəş açıb. 
Hadisə nəticəsində 5 nəfər ölüb, 4-ü yaralanıb. X.Xəlilov polis əməkdaşının açdığı cavab atəşi ilə öldürülüb. Faktla bağlı cinayət işi açılıb, araşdırma aparılır.
www.oxu.az
"
"17 yaşlı almaniyalı qız İŞİD-lə əlaqəyə görə məhkum edildi İraqda 17 yaşlı Almaniya vətəndaşı V. Linda İŞİD terror qurplaşması ilə əlaqayə görə altı müddətinə azadlıqdan məhrum edilib.
Oxu.Az-ın xəbərinə görə, bu barədə Suddeutsche Zeitung nəşri yazır.
Məhkəmə Bağdadda keçirilib. Lindanın yetkinlik yaşına çatmadığı üçün proses qapalı olub. Almaniya XİN məhkəmə qərarı ilə bağlı məlumatı təsdiqləməyib.
Qeyd edək ki, 2016-cı ilin yayında məktəbli bildirib ki, İslam dinini qəbul edib və bundan sonra əlaqəyə çıxmayıb. Lindanı Mosulun azad edilməsi zamanı İraq hərbçiləri saxlayıblar. 
2017-ci ilin dekabr ayında Lindanın anası və bacısı ona baş çəkiblər. Linda deyib ki, “həyatını məhv edən” qərara görə peşmandır.
www.oxu.az
"
"Dağıstanda insanlara atəş açdılar: Ölənlər var –  YENİLƏNİBDağıstanın Kizlyar şəhərində atışma nəticəsində ölənlərin sayı beşə çatıb.
Oxu.Az RİA Novosti-yə istinadən xəbər verir ki, bu barədə şəhər administrasiyasının mətbuat xidmətindən bildiriblər.
“Xəstəxanada daha bir qadın dünyasını dəyişib. Beləliklə, ölənlərin sayı beşədək artıb”, - deyə, agentliyin müsahibi bildirib.
19:22
Dağıstanın Kizlyar şəhərində Maslenitsa bayramı zamanı insanlara atəş açılıb.
Oxu.Az-ın xəbərinə görə, bu barədə respublikanın hüquq-mühafizə orqanlarından məlumat verilib.
Hadisə zamanı dörd nəfər ölüb, daha dörd nəfər isə yaralanıb, atəş açan şəxs isə zərərsizləşdirilib.
Onun Dağıstanın Tsuntinski rayonunun 1995-ci il təvəllüdlü sakini Xəlilov Xəlil Öməroviç olduğu bildirilir.















www.oxu.az
"
"Netanyahu Zərifə: Bizi təhdid etməyin – VİDEOİsrailin baş naziri Binyamin Netanyahu Münhen Təhlükəsizlik Konfransında İranı “dünyaya ən böyük təhlükə” adlandırıb.
Oxu.Az-ın xəbərinə görə, baş nazir bildirib ki, “İsrail heç vaxt İran rejiminə terror kəndirini boyunlarına asmağa imkan verməyəcək”.
Netanyahu İranın xarici işlər naziri Məhəmməd Zərifi “İran rejiminin yalan danışan ruporu adlandırıb”.
O, İranı ötən həftə İsrail hava məkanında vurulan pilotsuz uçuş aparıtını göndərməkdə ittiham edib. Rəsmi Tehran bu ittihamları qəbul etmir. 
Əlində pilotsuz uçuş aparatının bir hissəsini tutan Netanyahu Zərifə müraciət edib: 
“Tanıyırsız? Tanımalısız, çünki bu sizindir. Bizi təhdid etməyin”.

www.oxu.az
"
"Təyyarə havanı korlayan sərnişinə görə təcili eniş etdiDubaydan Amsterdama uçan “Transavia Airlines” aviaşirkətinin təyyarəsi havanı korlayan sərnişinə görə Vyanada təcili eniş edib.
Oxu.Az-ın xəbərinə görə, bu barədə Metro nəşri yazır.
Nəşr qeyd edir ki, sərnişinin qonşuları ondan bunu etməməyi xahiş ediblər, lakin o xahişlərə məhəl qoymayıb. Ekipaj üzvləri də heç bir tədbir görməyiblər. Sərnişinlər arasında sonradan davaya çevrilən mübahisə yaranıb. Nəticədə pilot təyyarəni endirmək qərarı alıb.
Enişdən sonra göyərtəyə daxil olan polis iki kişini, həmçinin bacı olan iki qadını təyyarədən düşürüb.
Qadınlar Niderland məhkəməsinə müraciət etmək istəyirlər. Onlar polisin qərarını ədalətsiz sayırlar. 
“Bizim bütün baş verənlərlə heç bir əlaqəmiz olmayıb. Onları heç tanımırdıq, sadəcə həmin sərnişinlərlə bir cərgədə oturduğumuza görə bəxtimiz gətirməyib”, - bacılardan biri deyib.
Hazırda hər dörd sərnişin sərbəst buraxılıb, lakin “Transavia Airlines” onlara aviaşirkətin təyyarələri ilə uçmağı qadağan edib.
www.oxu.az
"
"Rusiyada yanğında ölən azərbaycanlıların sayı beşə çatıbRusiyanın Orenburq şəhərində yanğın nəticəsində yaralananlar azərbaycanlılardan biri xəstəxanada ölüb.
Oxu.Az-ın xəbərinə görə, bu barədə APA-nın Rusiya bürosuna Orenburqdakı Azərbaycan icmasının rəhbəri Yaşar Məsimov bildirib.
Fevralın 12-də Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində baş verən yanğın nəticəsində ağır yanıq xəsarəti alan 1992-ci il təvəllüdlü Quliyeva Sədaqət Eysevər qızı bu gün xəstəxanada ölüb. Diaspor rəhbəri yanğın nəticəsində yaralanan şəxslərdən hazırda dörd nəfərinin xəstəxanada olduğunu, onlardan 82 yaşlı İzzət Quliyevanın vəziyyətinin olduqca ağır olduğunu söyləyib.
Qeyd edək ki,  fevralın 12-də günorta saatlarında Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində yanğın baş verib. Nəticədə 1980-ci il təvəllüdlü Quliyev Hatəm (Namiq) Akif oğlu, onun 3 yaşlı qızı Leyla və 6 yaşlı oğlu Eysevər, 1967-ci il təvəllüdlü Qabil Qarayev ölüblər. Yanğın zamanı 2009-cu il təvəllüdlü Sevinc Quliyeva, 1995-ci il təvəllüdlü Aytən Quliyeva, 1969-cu il təvəllüdlü Sevinc Quliyeva və 1936-cı il təvəllüdlü İzzət Quliyeva, o cümlədən 1992-ci il təvəllüdlü Sədaqət Quluyeva ağır yanıq xəsarəti almışdı.
www.oxu.az
"
"İranda təyyarə qəzasının səbəbi məlum olub“Aseman Airlines” şirkətinin nümayəndəsi ATR 72-500 təyyarəsinin qəzaya uğramasının ilkin səbəbini açıqlayıb.
Oxu.Az-ın Tasnim agentliyinə istinadən məlumatına görə, şirkət rəsmisi bildirib ki, hadisəyə səbəb atmosfer prosesləri və əlverişsiz hava şəraiti olub.
O bildirib ki, qəza Yasuc şəhərindən 22 km aralıda baş verib. Təyyarə Dena dağına çırpılıb. 
Qeyd edək ki, bu gün İranda paytaxt Tehrandan Yasuç şəhərinə uçan “Aseman Airlines” aviaşirkətinə məxsus “ART-72” tipli sərnişin təyyarəsi İsfahan vilayətinin Semiron rayonunda dağlıq ərazidə qəzaya uğrayıb. Yerli vaxtla səhər saat 08.00-da Tehrandan havaya qalxan sərnişin təyyarəsi 50 dəqiqə sonra qəzaya uğrayıb. Təyyarənin göyərtəsində 60 sərnişin və 6 heyət üzvü olub. Qəza nəticəsində sağ qalan olmayıb. 
www.oxu.az
"
"Lavrov Azərbaycanı Rusiyadan ayırmaq cəhdlərindən danışdı Rusiya “təhdidi” təxminən belə düşünülür. Siz öz sualınızı guya mənim “Şərq tərəfdaşlığından” Azərbaycan, Ermənistan və Belarusu Rusiyadan ‘ayırmaq’ üçün istifadə edildiyi barədə ifadə işlətməyimlə başladınız.
Oxu.Az xəbər verir ki, bu barədə Rusiyanın xarici işlər naziri Sergey Lavrov Münhen təhlükəsizlik siyasəti məsələləri barədə konfransda Rusiyanın Azərbaycan, Ermənistan və Belarusa Avropa İttifaqı ilə hərtərəfli əməkdaşlıq haqqında saziş imzalamağa mane olduğu barədə sualı cavablandırarkən deyib.
“Mən dedim ki, “Şərq tərəfdaşlığı” formalaşanda onun Rusiyaya qarşı yönəlməyəcəyinə əmin edirdilər. Mən ümid etdiyimi bildirdim ki, bu bəyanatlar yerinə yetiriləcək, çünki adını çəkdiyiniz ölkələrdən bəziləri “Şərq tərəfdaşlığından” məhz elə istifadəni (Rusiyaya qarşı olmayan – red.) istərdilər”, - deyə, Lavrov qeyd edib.  
www.oxu.az
"
"İranda təyyarə qəzası: 66 ölü – YENİLƏNİB“Aseman Airlines” aviaşirkətinin nümayəndəsi bildirib ki, ATR 72-500 təyyarasənin qəzaya uğraması zamanı göyərtədə olanların hamısı ölüb.
Oxu.Az-ın xəbərinə görə, bu barədə Tasnim agentliyi məlumat yayıb.
“Təəsüflər olsun ki, təyyaradə olan bütün sərnişinlər və ekipaj üzvləri ölüb”, - şirkətini nümayəndəsi deyib.
Onun sözlərinə görə, təyyarədə 60 sərnişin, iki stüardessa, iki mühafizəçi, həmçinin pilot və onun köməkçisi olub.
11:55
İranın İsfahan vilayətində göyərtəsində 60 nəfər olan sərnişin təyyarəsi qəzaya uğrayıb.
Oxu.Az-ın xəbərinə görə, bu barədə Tasnim agentliyi İranın Fövqəladə Hallar Mərkəzinə istinadən məlumat yayıb.
Agentliyin məlumatına əsasən, təyyarə Tehran-Yasuc reysini yerinə yetirirdi.
Qeyd olunur ki, bir neçə nəfər sağ qala bilər.
www.oxu.az
"
"Ermənistan prezidenti: Biz Türkiyəni əbədi gözləyə bilmərikTürkiyə Ermənistanla sərhədləri bağlı saxlamaqda davam edir.
Oxu.Az İnterfax-a istinadən xəbər verir ki, bunu Ermənistan prezidenti Serj Sarqsyan Münhen Təhlükəsizlik Konfransında çıxışı zamanı deyib.
“Burada zaman sanki dayanıb. Əminliklə deyə bilərəm ki, Ermənistan bu vəziyyətdən çıxmaq üçün əlindən gələni elədi. Mənim təşəbbüsümlə başlayan Ermənistan-Türkiyə münasibətlərinin normallaşması prosesi həm bizim ölkələr, həm də region üçün yeni imkanlar yarada bilərdi”, - Sarkisyan deyib.
Onun sözlərinə görə, bununla belə, Ermənistan-Türkiyə münasibətlərinin normallaşmasına dair protokollar yalnız kağızda qaldı:
“Türkiyə bu protokolları ratifikasiya etmədi və  sənədlərlə heç bir əlaqəsi olmayan şərtlər irəli sürdü. Bu, tarixi fürsəti qaçırmaqdan başqa bir şey deyil”.
“Azərbaycan Türkiyə-Ermənistan əlaqələrinin qurulmasına mane olurmu? Xeyr. Əsas maneə Türkiyə liderlərində siyasi iradənin olmamasıdır. Biz Türkiyədən cavab addımlarının atılmasını əbədi gözləyə bilmərik. Protokollar mövcud şəraitə əsaslanaraq imzalanıb”, - Ermənistan prezidenti qeyd edib.
“Əgər Türkiyə yeni şərtlər gözləyirsə və yalnız ondan sonra protokolları ratifikasiya etmək istəyirsə, yanılır. Yeni şəraitdə danışıqlar artıq yeni sənədlə aparılacaq. Ermənistan ilkin şərtlər irəli sürmür və heç kimdən ilkin şərtləri qəbul etməyəcək”, - deyə Sarkisyan çıxışı zamanı bildirib.
www.oxu.az
"
"Rusiyada hədiyyə qazanmaq istəyən kişi dirəkdən yıxıldı – VİDEORusiyanın Kemerovo vilayətində Maslenitsa bayramı zamanı hədiyyə qazanmaq istəyən kişi dirəkdən yıxılıb.
Oxu.Az-ın xəbərinə görə, hadisə Anjero-Sucensk şəhərinin mərkəzi meydanında baş verib. 
Kadrlarda görünür ki, hədiyyə qazanmaq istəyən şəxs dirəyə qalxır. O, mükafatı götürə bilmədikdə aşağı düşməyi qərara alır, lakin müvazinətini saxlaya bilməyərək yıxılıb.
İlkin məlumata görə, kişi ağır vəziyyətdə reanimasiyaya yerləşdirilib. 
Hadisədən sonra bayram şənliyi dayandırılıb.

www.oxu.az
"
"İsrail Qəzza zolağını bombaladıİsrail Hərbi-hava Qüvvələri “HƏMAS” təşkilatının nəzarəti altında olan Qəzza zolağının cənub hissəsinə aviazərbələr endirib.
Oxu.Az-ın xəbərinə görə, bu barədə ölkənin Müdafiə Nazirliyi məlumat yayıb.
Məlumatda bildirilir ki, aviahücum dörd İsrail əsgərinin minaya düşüb yaralanmasına cavabdır. 
Pilotlar altı hədəfə zərbələr endiriblər: İsrail ərazisinə aparan qanunsuz tunellər, “HƏMAS”a məxsus hərbi komplekslər və silah istehsalı obyektləri.
““HƏMAS” hadisə və onun nəticələrinə, Qəzza zolağında və ondan kənarda, yerin altında və üstündə bütün baş verənlərə görə məsuliyyət daşıyır”, - qurumun məlumatında qeyd olunur.
www.oxu.az
"
"Sarkisyan Azərbaycan dilində danışdıMünhen Təhlükəsizlik Konfransının panel sessiyasında Azərbaycanın Almaniyadakı səfirliyinin birinci katibi, gənc diplomat Sədi Cəfərov Ermənistan prezidenti Serj Sarkisyana suallarla müraciət edib.
Oxu.Az Virtualaz.org-a istinadən xəbər verir ki, erməni prezidenti nitqini tamamladıqdan sonra diplomata yaxınlaşıb və onunla Azərbaycan dilində danışıb.
Azərbaycan diplomatı çıxış edən S.Sarkisyana müraciət edərək qeyd edib ki, öz işğal siyasətinə görə Ermənistan bu gün bütün regional iqtisadi və nəqliyyat layihələrindən kənarda qalıb.
Panelin moderatoru, sualların Ermənistanın çıxış edən prezidentini pis vəziyyətdə qoya biləcəyindən ehtiyat edərək, Azərbaycan diplomatının sözünü kəsməyə çalışıb. Ancaq Sədi Cəfərov öz nitqini davam etdirib və bildirib ki, Ermənistan işğal etdiyi  ərazilərdə Azərbaycan əhalisinin etnik təmizləməsini həyata keçirib.
Diplomat qeyd edib ki, Qarabağ münaqişəsinin nizama salınması üçün Ermənistan işğal edilmiş əraziləri azad etməli, qaçqınlar öz evlərinə qayıtmalıdırlar və Ermənistan regional layihələrdə yalnız bundan sonra iştirak edə bilər.
Serj Sarkisyan birbaşa cavabdan yayınıb və Ermənistanın iqtisadi inkişafından danışmağa başlayıb, hansı ki, onun sözlərinə görə, adambaşına düşən gəlirə görə region ölkələrini qabaqlayır. Sarkisyanın məntiqinə görə, Ermənistan təcrid vəziyyətində olmasına baxmayaraq, inkişaf etməkdə davam edir.
Serj Sarkisyan öz çıxışını tamamladıqdan dərhal sonra Sədi Cəfərova yaxınlaşıb və Azərbaycan dilində soruşub: “Haralısan?”. Gənc diplomat cavab verib ki, Qarabağ sakinidir. Bundan sonra Sarkisyan susub və tədbirin keçirildiyi yeri tərk edib.
www.oxu.az
"
"Meksikada nazirin olduğu helikopter qəzaya uğradı: 14 ölü – YENİLƏNİBMeksikanın daxili işlər naziri Alfonso Navarrete və Oahaka ştatının qubernatoru Alexandro Muratın olduğu helikopterin qəzaya uğraması nəticəsində ölənlərin sayı 18-ə çatıb. 
Oxu.Az-ın xəbərinə görə, bu barədə fevralın 17-də 6TV telekanalı ştatın Baş prokurorluğuna istinadən məlumat yayıb.
Hadisə cümə günü axşam saatlarında Xamiltepek şəhərində baş verib. Qəza zamanı nazir və qubernator xəsarət almayıblar.
Bildirilir ki, eniş zamanı helikopterin pilotu idarəetməni itirib və bir neçə avtomobilə çırpılıb. Qəzadan sonra UH-60 Black helikopteri çevrilib. 
Qəza nəticəsində Oahaka ştatının infrastruktur naziri Fabian Errer də daxil olmaqla, bir neçə nəfər yaralanıb.
17.02.2018 10:55
Meksikada göyərtəsində daxili işlər naziri Alfonso Navarretanın və Oaxaka ştatının qubernatoru Alexandro Muratanın olduğu helikopter qəzaya uğrayıb.
Oxu.Az bu barədə “Reuters”ə istinadən xəbər verir.
Məlumata əsasən, hər iki dövlət məmuru qəzadan sağ çıxıb, ancaq onların sağlamlıq durumu barədə məlumat yoxdur.
Helikopter zəlzələdən ziyan görən zonaların havadan müşahidə uçuşu zamanı 30 metr yüksəklikdən yerdə olan avtomobilin üzərinə düşüb.
Bir neçə nəfərin həlak olduğu xəbər verilir.
www.oxu.az
"
"Gürcüstan biznesmenlər üçün cənnət olacaqGürcüstan Maliyyə Nazirliyi kiçik sahibkarlar üçün güzəştlərin nəzərdə tutduğu yeni vergi təşəbbüsü ilə çıxış edib.
Oxu.Az-ın xəbərinə görə, bu barədə “Qruziya Online nəşri” məlumat yayıb.
Vergi reforması layihəsinə əsasən, kiçik sahibkar qismində iqtisadi fəaliyyətinin gəlirləri ilə 500 min larini (200 min dollar) keçməyən şəxslər çıxış edə bilər.
Hazırkı qaydalara görə, kiçik sahibkar statusunu gəlirləri 100 min lariyə (40 min dollar) qədər olan şəxslər ala bilər.
Kiçik sahibkarlar üçün vergi dərəcəsi beş dəfə - 5 %-dən 1%-ə qədər endirilir.
Ölkənin maliyyə naziri Mamuka Baxtadze bildirib ki, yeni layihəyə əsasən, əvvəlcədən vergi ödəmə təcrübəsi ləğv olunur və kiçik sahibkarlar vergini yalnız hər ayın sonunda ödəyəcəklər.
Kiçik sahibkarlar həmçinin “əlavə müsahibatlıqdan” azad ediləcəklər, onlar yalnız kassa aparatı və qaimə-fakturalardan istifadə edəcəklər.
www.oxu.az
"
"İsrail hərbçiləri minaya düşübQəzza zolağı ilə sərhəddə 4 İsrail hərbçisi minaya düşərək yaralanıb.
Bu barədə Oxu.Az “RİA Novosti”-yə istinadən xəbər verir.
Məlumatda qeyd olunur ki, yaralananlardan ikisinin vəziyyəti ağırdır.  
İsrail tərəfi insidentdə cavab olaraq fələstinlilərin yaxınlıqdakı müşahidə qülləsini tankdan atəşə tutublar. 
E.Ə.
www.oxu.az
"
"ABŞ dünya ölkələrini Şimali Koreya ilə əlaqələri kəsməyə çağırıbABŞ bütün dünya ölkələrini Şimali Koreya ilə əlaqələrdən imtina etməyə çağırıb.
Oxu.Az RİA Novosti-yə istinadən xəbər verir ki, belə bir çağırışla ABŞ prezidenti Donald Trampın milli təhlükəsizlik məsələləri üzrə müşaviri Gerbert Makmaster Münhen Təhlükəsizlik Konfransında çıxış edib.
 O, Vaşinqtonun dünya ölkələrini Pxenyanla ticarət əlaqələrini, mal tədarükünü dayındırmağa çağırdığını bildirib.
Makmaster müvafiq addımları atmayan ölkələri məsuliyyətsiz adlandırıb .
E.Ə.
www.oxu.az
"
"Üç yaşlı Zəhranın ölüm səbəbi açıqlandıRusiya İstintaq Komitəsi Yeni Moskvada üç yaşlı azərbaycanlı Zəhra Rzayevanın ölümünün səbəbini açıqlayıb.
Oxu.Az xəbər verir ki, ilkin araşdırmalara əsasən, azyaşlı ürək çatışmazlığı nəticəsində dünyasını dəyişib.
Bildirilir ki, KİV-də uşağın uzun müddət şaxtalı havada nəzarətsiz qalması ilə bağlı yayılan məlumatlar təsdiqini tapmayıb.
Ekspertiza göstərib ki, Zəhra Rzayeva donma nəticəsində vəfat etməyib, həmçinin onun bədənində xəsarət izləri aşkarlanmayıb.
Hüquq-mühafizə orqanlarından bildiriblər ki, gəzinti zamanı azyaşlının ürəyi dayanıb. Təcili tibbi yardım çağırsalar da, tibb işçiləri uşağın həyatını xilas edə bilməyib. 
www.oxu.az
"
"Nigeriyada qoyun sürüsü 36 nəfərin ölümünə səbəb olubNigeriyada qoyun sürüsünə görə atışmada 36 nəfər ölüb.
Oxu.Az-ın xəbərinə görə, bu barədə News Agency of Nigeria agentliyi məlumat yayıb.
Yerli ovçular fevralın 13-də oğurluq heyvanların da olduğu sürü aşkarlayıblar. Sürünün çobanı qaçaraq qonşu rayonda yaraqlılara müraciət edib.
Yaraqlılar ovçulara pusqu qurublar və nəticədə tərəflər arasında atışma baş verib. 
Hadisə yerinə gələn polis 18 cəsəd aşkarlayıb. Lakin hüquq-mühafizə orqanları əmindirlər ki, cinayətkarlar daha 18 meyiti özləri ilə götürüblər. 
Yaraqlıların axtarışı davam edir.
www.oxu.az
"
"Azərbaycanlı ABŞ seçkilərinə müdaxilə etməkdə təqsirləndirilirAzərbaycan əsilli Rusiya vətəndaşı Ceyhun Aslanov ABŞ prezident seçkilərinə müdaxilə etməkdə təqsirləndirilir.  
Oxu.Az xəbər verir ki, ABŞ prezident seçkilərinə Rusiyanın müdaxiləsi ilə bağlı iddiaları araşdıran xüsusi prokuror Robert Müller 13 Rusiya vətəndaşı, o cümlədən Ceyhun Aslanova qarşı ittiham irəli sürüb.  
Müvafiq sənəd ABŞ ədliyyə nazirliyinin saytında dərc olunub.
Məlumata görə, Ceyhun Aslanov Rusiya prezidenti Vladimir Putinə yaxın olan  biznesmen Yevgeni Priqojinə işləyib.
İttiham sənədinə görə, Priqojininin maliyyələşdirdiyi internet-tədqiqat agentliyi 2014-2016-cı illərdə ABŞ-da yaşayan real insanların və ya uydurma şəxslərin adına sosial şəbəkələrdə saxta profillər və hesablar yaradıb. İttiham olunanların ABŞ sosial şəbəkələrində geniş auditoriyaya malik olduğu, həmin profillər vasitəsilə Donald Trapın namizədliyinə dəstək olan təbliğat xarakterli materiallar yaydığı iddia olunur. Həmçinin onların özlərini siyasi fəal kimi təqdim edərək ABŞ-da siyasi aksiyalar təşkil etdikləri bildirilir. Seçkilərdən sonra isə Trampın seçilməsinə qarşı bir sıra aksiyalar təşkil olunub.
İttiham olunan şəxsləri – yəni internet-tədqiqat agentliyinin əməkdaşları və menecerlərini həmçinin “trol fabriki” adlandırırlar. Bu təşkilatın fəaliyyəti barədə çoxsaylı şahid ifadələri o cümlədən təşkilatın keçmiş əməkdaşlarının ifadələri  dərc olunub.
“Beynəlxalq” şöbənin rəhbəri kimi qələmə verilən Ceyhun Aslanovu, keçmişdə tabeliyində olan bəzi işçilər “Cey Zi” adlandırıb. “Beynəlxalq şöbəyə” məhz onun başçılıq etdiyini və onun böyük ehtimalla hələ də vəzifəni davam etdirdiyi ilə bağlı iddiaları müxtəlif vaxtlarda “trol fabrikində”işləmiş 3 ayrı şəxs də təsdiqləyib.
www.oxu.az
 
"
"Jirinovski həlak olan 300 rusiyalı barədə – VİDEORusiyada prezidentliyə namizəd, Liberal Demokratlar Partiyasının lideri Vladimir Jirinovski cümə günü 300 rusiyalı ailənin “başsız” qaldığını bildirib.
Oxu.Az xəbər verir ki, Jirinovski bu bəyanatında Suriyada ABŞ-ın başçılıq etdiyi koalisiya qüvvələrinin hökumət qüvvələrinə zərbələr endirməsi zamanı baş verən hadisəni nəzərdə tutub.
“Hazırda Suriyada böyük qrup həlak olub. Qadınlar dul qalıb. Onların rəsmi hərbi qulluçu olmamaları vacib deyil, onlar bizim rus kişiləri idi. 300 ailə atasız, ərsiz qaldı”, - deyə Jirinovski mətbuat konfransında bildirib.
Xatırladaq ki, ötən həftə Qərb mediasında koalisiya qüvvələrinin “müdafiə xarakterli” aviazərbəsi nəticəsində Suriya hərbi birləşmələri ilə yanaşı, “Vaqner” özəl hərbi şirkətinin bölmələrinin böyük itki verdiyi, ÖHŞ-də xidmət göstərən çox sayda rusiyalının həlak olduğu barədə xəbərlər yayılıb.
200-dən çox insanın həlak olduğuna dair məlumatlar var. Hətta həlak olan bəzi insanların adları təqdim olunub. Onların arasında rusiyalı milli bolşevik fəalı Kiril Ananyev də yer alır.


В предвыборным порыве, Жириновский ляпнул. В Сирии убили 300 вагнеровцев. От сюда и минута молчания,в госдуме. pic.twitter.com/M9U5714uut
— Евдокимов Валентин (@evdok9) 16 февраля 2018 г.



www.oxu.az
"
"Türkiyə ordusu Afrində 1595 terrorçunu məhv edibTürkiyə ordusu “Zeytun budağı” əməliyyatı başlanan gündən bəri Suriyanın şimal-qərbində 1595 terrorçunu zərərsizləşdirib.
Oxu.Az xəbər verir ki, bu barədə Türkiyə Ordu Baş Qərargahı bəyanat yayıb.
Son bir gün ərzində Suriyanın şimal-qərbində 44 yaraqlı məhv edilib.
Suriyanın Afrin rayonunun PYD/PKK terrorçularından təmizlənməsi ilə bağlı “Zeytun budağı” əməliyyatı yanvarın 20-də başlanılıb.
www.oxu.az
"
